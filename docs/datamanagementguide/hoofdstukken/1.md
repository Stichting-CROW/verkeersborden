# Inleiding

## Doel document
Voorliggend document bevat de Leermaterialen voor assetdatabeheerders en wegbeheerders. In de leermaterialen wordt het samenstellen en beheren van verkeerskundige informatie op educatief verantwoorde wijze uitgelegd, met als leerdoel het begrijpen en kunnen uitleggen hoe je verkeerskundige informatie samenstelt. De gebruiker wordt ondersteund bij het leren door oefeningen. Doel is om een databeheerder met technische kennis op weg te helpen.

## Implementatie-uitdaging

Het informatiemodel is voorbereid op het federatief delen van verkeerskundige informatie volgens de voorgestelde architectuur. 
De huidige dataset van verkeerstekens is op een andere manier gestructureerd en op punten minder expliciet van het informatiemodel. 
De huidige werkwijze waarbij de wegbeheerder handmatig mutaties kan invoeren in de applicatie George is nog niet ingericht voor federatief datadelen. 
Daarnaast is nog geen proces ingeregeld, waarmee veranderingen in het wegennetwerk kunnen worden doorgegeven bij aanleg van nieuwe of aangepaste wegen.
Kortom, voor wat betreft de centrale voorzieningen is een groeipad nodig naar federatief datadelen. 
<br><br>
Het digitaliseringsaspect vraagt om serieuze organisatieveranderingen bij de organisaties van de wegbeheerders, om de benodigde procesvolwassenheid op het gebied van informatiemanagement te bereiken die nodig is om digitale verkeerskundige informatie actueel en betrouwbaar te houden. Groei naar federatief datadelen niet kan gebeuren zonder dat de organisatieverandering wordt aangestuurd op management- en directieniveau.
<br><br>
Een dergelijke verandering om het opdelen van het vraagstuk in kleine, behapbare delen. Bijvoorbeeld in alleen de levering van de snelheidsregimes van wegen en lokale aanpassingen van de snelheid, of in het leveren van de schoolzones en daarvoor gebruikte borden.

De softwareleveranciers die nu delen van het werkproces van wegbeheerders, ontwerpers en bouwers ondersteunen zullen verleid moeten worden om mee te gaan in de ontwikkeling en de nieuwe manier van werken met informatie te ondersteunen. Daarvoor is duidelijkheid over het tijdspad en een wenkend perspectief op adoptie nodig om investeringen te rechtvaardigen.
<br><br>
Als geheel vraagt de implementatie om centrale regie en samenwerking.

## Huidige situatie dataregistraties

### Nationale standaarden in samenhang
Een lokale wegbeheerder beheert zijn gegevens op basis van IMBOR, ontvangt gegevens uit een project op basis van NLCS en moet deze met landelijke registraties delen, waaronder de BGT en NDW. Elke registratie heeft een eigen informatiemodel en eigen eisen aan de te leveren dataset. Op dit moment sluiten deze modellen niet op elkaar aan, en moet de wegbeheerder dubbel werk doen of allerlei transformaties om gegevens te kunnen leveren.

### DATEX II
Het Informatiemodel loopt qua technologie vooruit op DATEX II, dit leidt ertoe dat deze modellen niet goed op elkaar aansluiten. 

