# Datastory 1: Bebouwde kom

## Inleiding
Dit hoofdstuk beschrijft een data story, een voorbeeld van het gebruikt van het informatiemodel verkeersborden. De eerste data story betreft een gebied met twee verschillende snelheidsregimes: binnen en buiten de bebouwde kom. In het informatiemodel is deze informatie onderdeel van de verkeersmaatregel WettelijkeMaximumsnelheid [lees hier meer](https://docs.crow.nl/verkeersborden/howtodatamanagement/#a-snelheid). Ook zit in het voorbeeld een snelheidszone met bord, bij de ingang van de Vossenkuil: 30 km/h.

## Voorbeeld dataset
De voorbeeld dataset betreft een snelheidszone waarbij één van de borden die einde snelheidszone aangeeft, ontbreekt. Dit is door het NDW al eens uitgewerkt in een kaart, op basis van de bestaande data, [lees hier meer](https://www.ndw.nu/actueel/nieuws/2024/3/18/is-jouw-gemeente-klaar-voor-isa)

Het voorbeeld betreft de Vossenkuil en de Jonkerstraat in Nijmegen. Bij de Jonkerstraat rijdt men met borden de bebouwde kom in, bij de vossenkuil zonder. 


<figure>
<img src="../images/legenda-bebouwde-kom-check.png" style="width:100%; max-width:none;">
<figcaption>De legenda voor check van bebouwde kom.  
</figure>


<figure>
<img src="../images/vossenkuil-nijmegen.png" style="width:100%; max-width:none;">
<figcaption>De voorbeeldlocatie.  
</figure>

Er is in het voorbeeld sprake van twee zones voor het aspect Snelheidsregimes: binnenBebouwdeKom en buitenBebouwdeKom. De dataset is beperkt tot vier wegvakken, met één bebouwde kom-overgang erin met borden, en één zonder. Daarnaast zit er minimaal één A1-snelheidsbord in de dataset.

## Validatie #1: snelheidsregime
De eerste validatie is een eenvoudige, die altijd geldt, en uiteenvalt in twee validaties:

1. Heeft elk wegvak een WettelijkeMaximumsnelheid met een snelheidsregime? 
2. Heeft elke (fractie van) het wegvak hetzelfde regime heen en terug? Het snelheidsregime kan namelijk niet de ene rijrichting op anders zijn dan de andere (dit kan met snelheid wel, overigens).

Te onderzoeken: kan men deze info ook uit de originele dataset (wegennetwerk en/of verkeersbordendata) halen, hoe kun je het snelheidsregime daar achterhalen?

## Validatie #2: snelheid

3. Heeft elke verkeersmaatregel WettelijkeMaximumsnelheid ook een waarde gekregen bij het aspect Snelheid?

## Validatie #3: verkeersborden
De tweede controle betreft de verkeersborden:

4. Is elk verkeersbord in de dataset ofwel (a) één van de standaard borden of (b) is het gedefinieerd met minimaal één schild en één icoon op het bord?
5. Hier kan men laten zien, dat in de huidge dataset van het NDW alleen het RVV-bordtype en de snelheid bekend is, maar niet bekend is welke variant van het bord er staat. 

## Validatie #4: gesloten zone
De derde controle betreft de vraag of de zone gesloten is. In de dataset is niet een hele zone opgenomen, maar men kan wel deze validatievraag stellen: 

6. Is op de overgang tussen twee snelheidsregimes in beide richtingen minimaal één bijbehorend verkeersbord aanwezig?

