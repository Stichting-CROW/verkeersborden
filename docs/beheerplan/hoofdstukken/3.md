# Tactiek

## Community

<aside class="note" title="BOMOS">
<a href="https://www.forumstandaardisatie.nl/sites/bfs/files/proceedings/FS22-10-04%204b%20BOMOS.pdf">BOMOS</a> eist: De standaard heeft een degelijke, actieve community
<ul><li> Het is duidelijk wie de doelgroep is van de standaard (primaire stakeholders) </li>
<li> Het is duidelijk wie de gebruikers zijn (inclusief softwareleveranciers, opdrachtmers</li>
  <li>Community: Gebruikers zijn actief betrokken bij het beheer</li></ul>
</aside>

Actieve participatie door eindgebruikers wordt aangemoedigd, specifiek twee doelgroepen:  de fabrikanten van SMART Mobility systemen en de verkeerskundigen. j de ingebrachte wensen kunnen valideren en de stuurgroep kunnen adviseren over wijzigingen die in hun belang zijn. 

De gebruikersgroepen van het [=NDW=] worden uitgenodid om de ingebrachte wensen te valideren en de stuurgroep te adviseren over wijzigingen die in hun belang zijn.
Daarnaast worden alle versies online en openbaar in consultatie gebracht zodat ook een bredere groep gebruikers kan meedenken en zich kan aanmelden voor actieve participatie. 


## Adoptie en erkenning

<aside class="note" title="BOMOS eisen">
De standaard is voldoende ontwikkeld voor een hoge adoptiegraad
<ul><li> De kwaliteit is voldoende hoog voor de beoogde toepassingen </li>
<li> Proces en data zijn voldoende duidelijk voor implementatie </li>
<li>De vereisten bij implementatie zijn duidelijk en (uitwissel)formaten zijn duidelijk gedefinieerd. Dit vraagt om specifieke use cases</li>
</ul>
</aside>

Een informatiemodel kan pas marktadoptie krijgen als de specificaties ervan in verschillende vrije formaten vrij beschikbaar zijn.
Dat houdt in dat het [=Informatiemodel Verkeerstekens=] open en publiek gepubliceerd moet worden én dat het zowel in mens- als machineleesbare formaten wordt gepubliceerd. Dit gebeurt voor het [=Informatiemodel Verkeerstekens=].

In de beschrijving van het informatiemodel worden gemaakte keuzes beschreven, zodat implementaties en toekomstige uitbreidingen afgewogen keuzes kunnen maken.
Het informatiemodel vermeldt expliciet welke onderdelen normatief zijn, en welke niet-normatief (informatief).

Een voorbeeld van een vrij, machineleesbaar formaat is een RDF-ontologie zoals gebruikt wordt voor het [=Informatiemodel Verkeerstekens=].
Een voorbeeldimplementatie is aanbevelenswaardig, omdat het aantoont dat de specificatie van het informatiemodel werkbaar is. Deze zijn aanwezig bij het [=Informatiemodel Verkeerstekens=].
Voorbeelden van data conform het informatiemodel zijn essentieel om de implementatie ervan te ondersteunen. Deze zijn aanwezig bij het [=Informatiemodel Verkeerstekens=].



## Rechtenbeleid

<aside class="note" title="Eisen">
<br>
BOMOS:<br>
De standaard heeft een duidelijk rechtenbeleid: Softwareleveranciers weten qua rechten waar ze aan toe zijn bij implementatie <br>
<br>
Ken Krechmer:<br>
<li>Open PIR (eigendomsrechten): de standaard kan zonder beperkingen worden toegepast  door alle partijen</li>
</aside>

Uitgangspunten voor rechten bij het [=Informatiemodel Verkeerstekens=]:
1. Gebruik van de ontologie en de afbeeldingen zijn vrij van rechten en komen beschikbaar in het publieke domein onder de [CC0](https://creativecommons.org/publicdomain/zero/1.0/) licentie. Dit garandeert dat de ontologie vrij beschikbaar is voor gebruik en hergebruik, en stimuleert brede adoptie en interoperabiliteit binnen de sector.
2. Alle documentatie wordt uitgegeven onder de [CC BY 4.0](https://creativecommons.org/licenses/by/4.0/deed.nl) licentie. Dit zorgt ervoor dat de documentatie vrij gedeeld en aangepast mag worden, zolang de oorspronkelijke auteurs erkend worden. Dit bevordert kennisdeling en transparantie.
3. Code wordt uitgegeven onder de [MIT](https://opensource.org/licenses/MIT) licentie. Dit ondersteunt brede inzet en ontwikkeling van ondersteunende software zonder beperkingen, waardoor gebruikers hun eigen implementaties kunnen aanpassen en uitbreiden.



## Architectuur


<aside class="note" title="Eisen">
<br>
BOMOS: De standaard heeft duidelijke architectuuruitgangspunten
<ul><li> Het ontwerpparadigma is helder: een filosofie over de oplossing, informatiemodel, berichten, services </li>
<li> De methodieken en talen die gebruikt worden bij het ontwerp van de standaard zijn helder.  </li>
<li> De publicatievormen van de standaard zijn helder </li>
<li> De architectuur is duidelijk: de functionele en technische architectuur van de standaard en de relatie met andere standaarden. </li></ul>
<br>
Ken Krechmer:
<ul><li>Open interface: de standaard is “backwards compatible” en laat voldoende ruimte voor tijdelijke uitbreidingen</li></ul>
</aside>

Alle afhankelijkheden met andere standaarden worden expliciet benoemd zijn.  Daarnaast kunnen andere standaarden hergebruikt worden, of verder ingevuld worden, bijvoorbeeld voor lokalisatie. Hieraan wordt invulling gegeven in de [Technische documentatie](https://docs.crow.nl/verkeersborden/technicaldocs/).


De functionele afbakening met andere standaarden wordt expliciet beschreven in het [Architectuur Framework](https://docs.crow.nl/verkeersborden/framework).

### Toegankelijk, duurzaamheid

Een goed informatiemodel heeft gedocumenteerde afwegingen gemaakt op het gebied van toegangkelijkheid en duurzaamheid:

* Zijn de specficiaties duidelijk genoeg en behapbaar genoeg dat grote en kleine spelers op gelijkwaardige voet informatie kunnen leveren volgens het informatiemodel? Hiertoe is uitegbreide documentatie beschikbaar bij het [=Informatiemodel Verkeerstekens=].
* Zijn de specificaties geschikt alleen voor de Nederlandse context? Het [=Informatiemodel Verkeerstekens=] wordt specifiek ontwikkeld voor de Nederlandse situatie, al worden internationale normen en voorbeelden waar mogelijk gevolgd. Met name [=DATEX II=].
* Zijn de specificaties geschikt alleen voor de actuele situatie of zijn ze ook geschikt voor de historische gegevens? De specificaties zijn bedoeld voor de actuele situatie, alleen de begin- en eindtijd van een [=verkeersmaatregel=] en verkeersbord zijn wel opgenomen. Er wordt niet beoogd een informatiemodel te maken waarmee de gehele ontwikkeling van het weggenet en de verkeerskundige kenmerken kan worden gevolgd. Ook de voorbeeld queries zijn gebaseerd op een actuele dataset.
* Is het geschikt voor toekomstige toepassingen, doordat het eenvoudig uit te breiden is? Dit wordt bereikt door gebruik te maken van de modelleerregels uit de [=NEN_2660_2_2022=].

### Security en Privacy

Een goed informatiemodel heeft gedocumenteerde afwegingen gemaakt op het gebied van security en privacy:

* Stelt de specificatie niet te veel evt. privacygevoelige informatie verplicht?
* Schrijft de specificatie voorzorgsmaatregelen voor t.b.v. informatiebeveiliging?
* Worden privacygevoelige elementen van het informatiemodel expliciet genoemd?

In het geval van het [=Informatiemodel Verkeerstekens=] gaat het om publiek toegankelijke, openbare en transparante data.

### API's en uitwisselformaten 

Het informatiemodel dient los te staan van specifieke uitwisselingsstandaarden, zoals API's en uitwisselformaten voor [=verkeerskundige informatie=].
Dat komt het hergebruik van het Informatiemodel ten goede, als er niet technologie-specifieke beperkingen zijn gemaakt.

Dit wordt ingevuld door het gebruik van semantische informatiemodellering volgens [=NEN_2660_2_2022=].

## Kwaliteitsbeleid benchmarking

<aside class="note" title="BOMOS">
<br>
De standaard heeft een hoge kwaliteit
<ul><li> De standaard is effectief: de mate waarin de standaard in de specifieke situatie de functies biedt en implementeert die expliciet of impliciet vereist zijn. </li>
<li> De standaard is bruikbaar: de mate waarin een standaard begrepen, geleerd en gebruikt/ toegepast kan worden door gebruikers in de specifieke situatie </li>
<li> De standaard heeft portabiliteit: de mate waarin een standaard de mogelijkheid heeft om in verschillende omgevingen ingezet te worden. </li>
<li>De standaard is betrouwbaar: de mate waarin een standaard een op een gespecificeerd niveau blijft presteren onder specifieke condities zoals foutieve implementaties of verschillen in implementaties tussen partijen.</li>
<li> Onderhoudbaarheid: de mate waarin een standaard eenvoudig aangepast kan worden aan een veranderende situatie. </li></ul>
</aside>

Het [=Informatiemodel Verkeerstekens=] zit nog in de ontwikkelfase. Het is opgesteld als voorbereiding op het federatief delen van verkeerskundige informatie. Voor wat betreft de centrale voorzieningen is hiervoor een groeipad nodig. Daarnaast vraagt dit om serieuze organisatieveranderingen bij wegbeheerders met technische middelen, opleidingen, veranderingen in de werkprocessen en de cultuur van informatie delen en samenwerken met opdrachtnemers in bouwprojecten. 
Ook softwareleveranciers zullen verleid moeten worden met een wenkend perspectief om investeringen te rechtvaardigen.

Deze handschoen wordt niet opgepakt door de beheerder van het informatiemodel; het ministerie van Infrastructuur en Waterstaat is aan zet om de samenwerking in het hele ecosysteem rondom verkeerskundige informatie op gang te brengen. Hier zal de beheerorganisatie van het [=Informatiemodel Verkeerstekens=] actief aan deelnemen. 


