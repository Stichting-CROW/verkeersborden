# Strategie


## Governance
<aside class="note" title="Eisen aan governance">
BOMOS zegt: De governance van de standaard is voor iedereen helder:
<ul><li> De organisatiestructuur </li>
<li> De rollen en taken van commissies en van de beheerder </li>
<li> De benoeming een neutraliteit van voorzitters </li></ul>
Ken Krechmer eisen:
<ul><li>Open meeting: alle stakeholders kunnen participeren</li>
<li>Consensus: besluitvorming met brede consensus, draagvlak, belangenafweging</li></ul>
</aside>

Het [=Informatiemodel Verkeerstekens=] wordt open beheerd volgens de uitgangspunten van BOMOS.

#### Stuurgroep

**Rol: Beheren** De Stuurgroep is op strategisch niveau verantwoordelijk voor het beheer van het [=Informatiemodel Verkeerstekens=] op basis van BOMOS.

* Taak: De Stuurgroep beslist welke onderdelen aan het [Informatiemodel Verkeerstekens] worden toegevoegd.
* Taak: De Stuurgroep stelt nieuwe of gewijzigde onderdelen van het [=Informatiemodel Verkeerstekens=] vast.

Het Ministerie van Infrastructuur en Waterstaat, NDW en DigiGO worden in elk geval uitgenodigd om deel te nemen in het besluitvormend orgaan van de standaard, zodat de samenhang tussen de standaarden en centrale voorzieningen blijvend gemonitord kan worden. 

#### Beheerder

**Rol: Beheren** Een uitvoerende partij is verantwoordelijk voor het beheer van het [=Informatiemodel Verkeerstekens=].
* Taak: De beheerder werkt eisen en wensen inhoudelijk uit.
* Taak: De beheerder is organisator en secretaris van strategische en tactische beheeractiviteiten om te zorgen dat er open inspraak is, en transparante besluitvorming plaatsvindt.
* Taak: De beheerder is uitvoerder van operationele beheeractiviteiten:
  * Uitvoeren van wijzigingen in het informatiemodel, waaronder het uitgeven van coderingen bij [=iconen=].
  * Publicatie van het informatiemodel en bijbehorende documentatie.
  * Communicatie en gebruikersondersteuning bieden voor implementatie. 

#### Gebruikerscommissie

**Rol: Vertegenwoordigen gebruikers**  In de gebruikerscommissie, die openstaat voor deelname van eenieder die hiervoor de tijd wil nemmen, kunnen wegbeheerders, verkeerskundigen, en wegontwerpers deelnemen om inhoudelijke kennis bij te dragen en hun behoeften aan te geven; softwareleveranciers die gebruik maken van de landelijke registratie van verkeerskundige informatie kunnen deelnemen om de impact van wijzigingen op software-implementaties te duiden; partijen die data verzamelen in de openbare ruimte of inspecties doen aan verkeersborden kunnen participeren om om inhoudelijke kennis bij te dragen en hun behoeften aan te geven. 
* Taak: De gebruikerscommissie adviseert de Stuurgroep over de belangen van de gebruikers en adviseert de beheerder over de wenselijkheid van voorgestelde wijzigingen voor de gebruikers. Dit geeft de Stuurgroep informatie om de belangen goed af te wegen. 


#### Participatie
Bij elke publicatie krijgen stakeholders de kans om de documentatie en het [=Informatiemodel Verkeerstekens=] te reviewen en hun wensen en eisen aan te geven, middels openbare consultaties. 


#### (Inter-)nationale samenwerking

Om het [=Informatiemodel Verkeerstekens=] optimaal te ontwikkelen en beheren in samenhang met het ecosysteem wordt actief samengewerkt en afgestemd met:

* [=DigiGO=] voor [=NLCS=].
* Het NDW, voor de landelijke registraties van het wegennetwerk en verkeersborden.
* Het Ministerie van Infrastructuur en Waterstaat.
* De [=IMBOR=]-beheerorganisatie voor de aansluiting op de beheersystemen van de wegbeheerder. 


## Visie, missie en businesscase

<aside class="note" title="Eisen">
<ul><li>BOMOS: De visie en missie van de standaard is voor iedereen duidelijk</li>
<li>Ken Krechmer: One world - de standaard vult andere standaarden aan, concurreert niet</li></ul>
</aside>

### Visie
Bij een standaard hoort een visie. Deze kan worden opgesteld door de beheerder, maar wordt versterkt als het ministerie een beleidsdocument opstelt over de beoogde architectuur van de centrale voorziening voor verkeerskundige informatie, de rol en taken van de wegbeheerders en het groeipad voor implementatie. Deze actie staat nog open bij uitgave van het concept informatiemodel. 


### Missie
De primaire missie van het  [=Informatiemodel Verkeerstekens=] is ondersteuning voor de use case "Gebruiken van digitale [=verkeerskundige informatie=] over de ter plaatse geldende maat en de bijbehorende verkeersborden in een systeem voor [=SMART Mobility=] dat een [=weggebruiker=] ondersteunt tijdens deelname aan het verkeer." Technisch gezien is het uitgangspunt [=federatief data delen=]

Als secundaire missie worden de volgende use cases ondersteund: 
1. De controle op de samenhang van verkeersregels en de logische plaatsing van verkeersborden;
2. De levering van mutaties vanuit projecten voor het bijwerken van de verkeerskundige informatie na aanpassingen aan het wegennetwerk of verkeersborden. 
3. De aansluiting op de beheerinformatie van de wegbeheerder.

### Toepassingsgebied standaarden
<aside class="note" title="BOMOS">
Het doel van de standaard en het toepassingsgebied (use cases) zijn voor iedereen duidelijk 
</aside>

Het toepassingsgebied van de standaard zijn alle verkeersmaatregelen die gelden op openbare wegen in Nederland, met de daarbij horende verkeersborden.

### Businesscase standaard

<aside class="note" title="BOMOS">
De business case van de standaard is voor iedereen duidelijk:
<ul><li> De business case van de standaard (oftewel de keten)</li>
<li> De business case van een individuele organisatie om de standaard te implementeren </li>
<li> De business case voor de softwareleveranciers </li> </ul>
</aside>


## Financiën
<aside class="note" title="BOMOS eisen">
De standaard heeft een structurele financiering voor beheer en implementatieondersteuning
</aside>

In het BOMOS model wordt gewezen op het belang van structurele financiering voor beheer, om continuïteit te kunnen waarborgen. Daarom is het voorstel om structureel financiering vrij te maken vanuit de begroting van ministerie van Infrastructuur en Waterstaat voor beheer van het informatiemodel. Dit past bij het ecosysteem van de [=verkeerskundige informatie=] die door de overheid wordt gepubliceerd bij het [=NDW=].

## Volwassenheid bereiken
Het informatiemodel en de overige onderdelen worden pas volwassen door toepassing, waardoor de toepasbaarheid verbeterd wordt en er een werkend ecosysteem ontstaat van informatiemodel, informatie en applicaties. 
