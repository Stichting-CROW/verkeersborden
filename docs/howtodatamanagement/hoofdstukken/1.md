# Inleiding

## Doel van dataset
Het [=informatiemodel verkeerstekens=] is bedoeld om te zorgen dat een SMART mobility systeem weet, welke verkeersmaatregelen en waarschuwingen er gelden op de plek (het wegvak of de rijstrook) en in de richting waar een voertuig rijdt. Daarom is het startpunt van het informatiemodel, en de manier waarop informatie wordt vastgelegd, gecentreerd rondom verkeersmaatregelen en waarschuwingen. Deze gelden voor een [=zone=], een of meerdere [=NWB-wegvakken=], of voor een (deel van een) NWB-wegvak of [=rijstrook=]. De verkeersborden zijn een afgeleide daarvan (bij een verkeersmaatregel of waarschuwing kán een verkeersbord langs het NWB-wegvak staan, of niet, in dat geval is het afgeleid uit de zone of het type NWB-wegvak).

## Logica model

<figure>
<img src="./hoofdstukken/media/logicavastleggenverkeersmaatregelen.PNG">
<figcaption>De logica voor het vastleggen van verkeersmaatregelen</caption>
</figure>


Het model werkt op basis van de volgende logica:

1. Centraal staat de verkeersmaatregel of waarschuwing dat men de weggebruiker wil mee geven. Bij de verkeersregel kan men beperkingen opgeven, bijvoorbeeld een bepaalde tijd waarin de regel geldig is, of een bepaald voertuigtype waarvoor de regel geldt. 

2. De verkeersregel geldt op een bepaalde locatie, met daarbij van grof naar fijn:
  * In een [=zone=]. Een zone bestaat uit meerdere wegvakken. De verkeersregel koppelt men aan de zone, en omdat een wegvak bij de zone hoort kan een computer afleiden welke regel geldt op het nwb-wegvak. Zo hoeft de databeheerder niet aan alle nwb-wegvakken informatie te koppelen die bij een groter gebied hoort. 
  * Op één [=nwb-wegvak=]. 
  * In één [=rijrichting=] van het [=nwb-wegvak=]
  * Op een deel van het [=nwb-wegvak=], bijvoorbeeld tussen 10% en 30% van het nwb-wegvak, gezien vanaf een beginpunt.

3. De [=verkeersmaatregel=] kan zich uiten in [=fysieke platen=] die buiten geplaatst zijn, met daarop borden en/of onderborden en aanduidingen zoals zone, herhaling of tijdelijk bord (gele kleur). Deze platen zijn in de data gekoppeld aan de verkeersmaatregel.















