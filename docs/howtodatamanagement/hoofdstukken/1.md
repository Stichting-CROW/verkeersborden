# Inleiding

## Doel van document

Voorliggende documentatie betreft de gids voor databeheer, bedoeld voor assetdatabeheerders en wegbeheerders. In de gids voor databeheer wordt het samenstellen en beheren van verkeerskundige informatie stapsgewijs beschreven, met als doel de toepassing te ondersteunen voor beginnende gebruikers. Het gaat over hoe je de [=verkeerskundige informatie=] kunt samenstellen die de wegbeheerders in de toekomst federatief moeten delen met Nationaal Dataportaal Wegen.  

Het [=informatiemodel verkeerstekens=] is bedoeld om te zorgen dat een SMART mobility systeem weet, welke verkeersmaatregelen en waarschuwingen er gelden op de plek (het wegvak of de rijstrook) en in de richting waar een voertuig rijdt. Daarom is het startpunt van het informatiemodel, en de manier waarop informatie wordt vastgelegd, gecentreerd rondom verkeersmaatregelen en waarschuwingen. Deze gelden voor een [=zone=], een of meerdere [=NWB-wegvakken=], of voor een (deel van een) NWB-wegvak of [=rijstrook=]. De verkeersborden zijn een afgeleide daarvan (bij een verkeersmaatregel of waarschuwing kán een verkeersbord langs het NWB-wegvak staan, of niet, in dat geval is het afgeleid uit de zone of het type NWB-wegvak). Het [=informatiemodel verkeerstekens=] vormt een samenhangend geheel met IMBOR, zodat de wegbeheerder de verkeerskundige en de beheerinformatie in samenhang kan beheren zonder dubbelingen.

## Logica model

<figure style="width:100%">
<img src="../images/logicavastleggenverkeersregels.PNG" style="width:100%; max-width:none;">
<figcaption>De logica voor het vastleggen van verkeersmaatregelen</caption>
</figure>


Het model werkt op basis van de volgende logica:

1. Centraal staat de [verkeersmaatregel](#verkeersmaatregel) (inclusief waarschuwingen) die men de weggebruiker wil mee geven. 

2. Bij de verkeersregel kan men [aspecten](#aspecten) opgeven, waarbij sommige specifiek bij een type verkeersmaatregel horen, zoals snelheid en voorrang, en andere gebruikt kunnen worden voor meerdere soorten verkeersmaatregelen, zoals of een bepaalde tijd waarin de regel geldig is, of een bepaald voertuigtype waarvoor de regel geldt. 

3. De verkeersmaatregel geldt op een bepaalde [netwerklocatie](#netwerklocatie-verkeersmaatregel) in het [=verkeerskundige wegennetwerk=]. 

4. De [=verkeersmaatregel=] kan zich uiten in één of meerdere [fysieke platen](#fysieke-plaat) die buiten geplaatst zijn, met daarop een of meer schilden met een kleur en daarbinnen weer iconen (afbeeldingen van borden en onderborden) of teksten.  

Van het informatiemodel is ook een [schema](https://github.com/Stichting-CROW/verkeersborden/tree/main/docs/InformationModelVerkeersborden_schema) beschikbaar waarin de gebruikte semantische relaties te zien zijn.


## Verkeerskundige datasets maken


### Voorbeeld-implementaties
Bij het model worden voorbeelden geleverd van datasets, een voorbeeld per verkeersregel.

### Controle-mechanismes
Bij het model worden controlemechanismes geleverd om te controleren of de dataset voldoet aan de eisen in het model. Het doel van controlemechanismes is:
* Regels geven voor het toepassen van het informatiemodel, bijvoorbeeld dat altijd informatie x,y en z nodig is zodat de de wettelijke maximumsnelheid kan worden afgeleid;
* Een mechanisme aanbieden, waarmee een dataset met een wijziging in de [=verkeerskundige informatie=] kan worden gecontroleerd. Dit gaat er wel van uit, dat de informatie in linked data beschikbaar is. Dit mechanisme kan worden gebruikt door applicatiebouwers. 
* Met ditzelfde mechanisme kan ook gebruikt worden om te onderzoeken welke informatie op dit moment niet beschikbaar is in de landelijke registratie of in een systeem van een wegbeheerder, terwijl dit volgens het informatiemodel wel nodig is voor SMART Mobility systemen. 

De controlemechanismes voor de verkeerskundige informatie bestaan uit [=SPARQL=] queries waarmee onderzocht kan worden of de [=verkeerskundige informatie=] voldoet aan de regels van het informatiemodel. Dit neemt niet weg, dat altijd een menselijke controle moet worden gedaan omdat niet alle fouten automatisch kunnen worden ontdekt. Bijvoorbeeld het volledig niet opnemen van een [=verkeersmaatregel=] over een parkeerverbod kan niet ontdekt kan worden door een systeem, maar wel door de wegbeheerder die een gebied kent. Voorbeelden van fouten die er wel uitgehaald kunnen worden:

* Een eindpunt is gegeven, dat niet aansluit op het wegvak;
* Een wegvak waaraan wordt gerefereerd heeft geen informatie gekregen waaruit de wettelijke maximumsnelheid kan worden afgeleid (het [=snelheidsregime=]);
* Een route is niet aaneensluitend gedefinieerd (er mist een wegvak);
* Bij een [=verkeersmaatregel=] is geen fysiek bord aangegeven, terwijl dat wettelijk gezien wel aanwezig moet zijn. 

<aside class="note">
Deze documentatie loopt vooruit op de implementatie van het Informatiemodel Verkeerstekens bij het [=NDW=] of bij de wegbeheerders. Het gaat ervan uit, dat er een openbaar doorzoekbare linked data publicatie is van de verkeersmaatregelen. Dan pas kunnen deze controlemechanismes ook echt worden toegepast. De implementatie is naar verwachting een meerjarentraject voor wegbeheerders en hun ketenpartners. 

Om de controlemechanismes eenvoudig te kunnen gebruiken als wegbeheerder zijn applicaties nodig, die visueel ondersteunen bij het controleren van de [=verkeerskundige informatie=]. Dit is buiten scope van het informatiemodel en valt onder het implementatietraject.
</aside> 













