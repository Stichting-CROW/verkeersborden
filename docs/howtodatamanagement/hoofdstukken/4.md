# Aspecten

De aspecten zijn in dit hoofdstuk beschreven in drie categoriën:

1. <b>Algemene voorwaarden</b>: Bij verkeersmaatregelen zijn vaak algemene voorwaarden van toepassing, hiermee wordt bedoeld de nadere omschrijvingen in onderborden zoals bedoeld in [Artikel 67 Reglement verkeersmaatregel  en verkeerstekens 1990 (RVV 1990)](https://wetten.overheid.nl/jci1.3:c:BWBR0004825&hoofdstuk=III&paragraaf=2&artikel=67&z=2023-07-01&g=2023-07-01), maar ook de aanduiding zone zoals in [Artikel 66 Reglement verkeersmaatregel  en verkeerstekens 1990 (RVV 1990)](https://wetten.overheid.nl/jci1.3:c:BWBR0004825&hoofdstuk=III&paragraaf=2&artikel=66&z=2023-07-01&g=2023-07-01).
2. <b>Functionele bepalingen</b>: Deze aspecten specificeren de inhoud en reikwijdte van de verkeersmaatregel en bepalen welke acties of gedragingen zijn toegestaan, verboden, of verplicht in een bepaalde context. Voorbeelden: snelheid, parkeerverbod, geslotenverklaring.
3. <b>Bijzondere voorwaarden</b>: verkeersmaatregel  die alleen gelden onder specifieke omstandigheden, zoals "Bij nat wegdek" of "Bij schemer en duisternis."


## Algemene voorwaarden

### Start- en einddatum 
Een verkeersmaatregel kan ingaan op een specifieke begindatum, en eindigen op een specifieke einddatum. In de praktijk kan deze datum veroorzaakt worden door een verkeersbesluit, of doordat men in een tijdelijke situatie verkeersmaatregelen neemt. 
* StartDatum,Geldigheid van verkeersmaatregel vanaf de startdatum
* EindDatum,Geldigheid van verkeersmaatregel tot de einddatum

### Zone
De [=verkeersmaatregel=] kan gelden voor een gehele zone. Uit welke wegvakken deze zone bestaat, kan worden gevonden via de locatie-relatie van de [=verkeersmaatregel=] met de NWB-wegvakken.

### Seizoen 
* StartGeldigheidsperiode, Geldigheid van verkeersmaatregel op specifieke kalenderdagen in het jaar, vanaf 
* EindGeldigheidsperiode,Geldigheid van verkeersmaatregel op specifieke kalenderdagen in het jaar, tot 


### Dag en uur
Een verkeersmaatregel kan gelden op bepaalde dagen, of bepaalde uren van de dag, of een combinatie. Als er op verschillende dagen verschi8llende uren gelden, moet men twee verkeersmaatregelen opnemen. 
* Starttijd, Starttijd van de geldigheid van verkeersmaatregel 
* Eindtijd, Eindtijd van de geldigheid van verkeersmaatregel 
* DagenVanGeldigheid, geldigheid van verkeersmaatregel op een of meer specifieke weekdagen


### Voertuigtypen

De verkeersmaatregel kan gelden voor specifieke voertuigen, of juist niet gelden voor specifieke voertuigen.

Daarbij geldt dat het voertuigtype ofwel in de RVV 1990 staat, of dat men een eigen handmatig toegevoegde waarde heeft bedacht ("bestemmingsverkeer voor huisnummers 14 en 16"). Deze eigen waarde kan met in de toelichting zetten van een verkeersmaatregel; en dan bij het aspect de optie "locatiespecifiek verkeer" invullen. 

Er zijn in het informatiemodel twee aspecten:

1. Geldt voor - lijst met optie "locatiespecifiek verkeer"
2. Geldt niet voor - lijst met optie "locatiespecifiek verkeer" 



## Functionele bepalingen

### Snelheid
De snelheid in km/h is een aspect dat kan worden opgenomen bij alle verkeersmaatregelen die een snelheid voorschrijven.

### Snelheidsregime
Het snelheidsregime is in de <a href="https://wetten.overheid.nl/jci1.3:c:BWBR0004825&hoofdstuk=II&paragraaf=8&z=2023-07-01&g=2023-07-01">RVV 1990 § 8. Maximumsnelheid</a> en de <a href="https://wetten.overheid.nl/jci1.3:c:BWBR0004825&hoofdstuk=II&paragraaf=17&artikel=45&z=2023-07-01&g=2023-07-01">Artikel 45 Reglement verkeersmaatregel  en verkeerstekens 1990 (RVV 1990)</a> opgenomen in beschrijvingen over de snelheid die verschillende soorten voertuigen moeten aanhouden op verschillende soorten wegen. Dit noemen we in het informatiemodel 'snelheidsregimes". Denk aan autosnelweg, autoweg enzovoorts. 


## Bijzondere voorwaarden
Bij sommige verkeersmaatregelen wordt in een onderbord aangeduid dat de regel alleen geldt onder een bijzondere voorwaarde, denk aan "bij nat wegdek" of "bij schemer en duisternis". Deze zijn ook gemodelleerd als aspecten en worden niet allemaal opgesomd in dit document.
