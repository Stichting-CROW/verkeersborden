# Verkeersmaatregel

## Netwerklocatie verkeersmaatregel

Onderstaande afbeelding geeft het schematisch weer hoe de locatie van een verkeersmaatregel vastgelegd wordt ten opzichte van het wegennetwerk (zie [architectuur-framework: wegennetwerkregistratie](https://docs.crow.nl/verkeersborden/framework/#nwb-wegennetwerk)).

<figure>
<img src="./hoofdstukken/media/wegvaklocatie-verkeersregel.PNG"  style="width:100%; max-width:none;">
<figcaption>De relatie tussen verkeersmaatregel en de netwerklocatie.  
</figure>

Een [=verkeersmaatregel=] kan gelden voor één of meerdere [=NWB-wegvakken=].
Per [=verkeersmaatregel=] kan de verkeersmaatregel worden beperkt tot één [=rijrichting=], één of meerdere [=rijstroken=] in die rijrichting of een beperkte [=werkingslengte=] binnen het [=verkeersmaatregel=].

#### NWB-Wegvak
* **wegvakid** De unieke identificatie van het NWB-wegvak in de wegennetwerkregistratie.


#### Wegvakrichting
* **Wegvakrichting** Een verkeersmaatregel kan gelden voor Heen en/of Terug. Als niets is ingevuld, geldt de verkeersmaatregel in beide richtingen.

<aside class="note" title="Richting van het geometrische NWB-wegvak versus rijrichting">
<p>Een geometrische representatie, de lijn, van een wegvak in het NWB heeft bij publicatie een beginpunt en een eindpunt. Dit is de geometrische richting van het wegvak. Daarnaast heeft het wegvak een of twee rijrichtingen: de richting waarop gereden mag worden. In onderstaand voorbeeld zie je dat bij het beginpunt van het wegvak een bord met verboden in te rijden staat. De rijrichting op het wegvak is in dit geval Terug. </p>
<figure>
<img src="./hoofdstukken/media/wegvakrichting.png"  style="width:50%; max-width:none;">
<figcaption>Voorbeeld van wegvak waarbij de weg bij het beginpunt niet mag worden ingereden. De geometrische richting van de lijn op de kaart is hier tegengesteld aan de rijrichting voor voertuigen op de weg. </caption>
</figure>
</aside>

#### Strook

* **Strook**  Een verkeersmaatregel kan beperkt zijn tot één rijstrook en/of fietsstrook. Indien het wegvak in één rijrichting meerdere rijstroken heeft kan met het strooknummer aanduiden oplopend vanaf één genummerd vanuit het midden van de weg. Als er geen nummer is opgegeven, geldt de regel voor alle stroken in de rijrichtingen waarvoor de [=verkeersmaatregel=] geldt.

#### Werkingslengte

* Werkingslengte: **WegvakfractieStart** en **WegvakfractieEind** Een verkeersmaatregel kan een gedeelte van het wegvak/rijstrook/rijrichting beslaan, dan moet een begin- en eindfractie worden ingevuld. Dit is *De fractie ten opzichte van het geometrische beginpunt van het wegvak*. Als de rijrichting Terug is, dan moet nog steeds in tegengestelde richting de fractie bepaald worden. 

In het informatiemodel wordt ervan uitgegaan, dat de verkeersmaatregel altijd op dezelfde plek in het wegvak begint of eindigt, je kunt dit niet per rijrichting op per wegstrook laten verschillen. Als de werkingslengte per rijrichting of rijstrook een andere begin- en eindpunt heeft ten opzichte van het NWB-wegvak, moeten er in de dataset twee verkeersmaatregelen worden aangemaakt. Onderstaande afbeelding maakt dat duidelijk.


<figure>
<img src="./hoofdstukken/media/werkingslengte.PNG"  style="width:100%; max-width:none;">
<figcaption> In het linkervoorbeeld kun je voor het gehele wegvak opgeven welke snelheidsbeperking geldt. In het rechtervoorbeeld moet je twee verkeersmaatregelen in de dataset opnemen, omdat per rijrichting het start- en eindpunt van de werkingslengte verschilt. </caption>
</figure>



## Meta-informatie


### Start- en einddatum 
Een verkeersmaatregel kan ingaan op een specifieke begindatum, en eindigen op een specifieke einddatum. In de praktijk kan deze datum veroorzaakt worden door een verkeersbesluit, of doordat men in een tijdelijke situatie verkeersmaatregelen neemt. Hiervoor worden de volgende aspecten gebruikt: 
* StartDatum,Geldigheid van verkeersmaatregel vanaf de startdatum
* EindDatum,Geldigheid van verkeersmaatregel tot de einddatum


### Toelichting
Bij elke verkeersmaatregel kan een tekst (informatie-attribuut) worden toegevoegd die "toelichting" heet. Daarin kunnen beschrijvingen staan die niet in de standaard lijsten passen, bijvoorbeeld bijzondere omstandigheden waarop de verkeersmaatregel geldt, of een specifiek voertuigtype / soort bestemmingsverkeer. Dit geeft gelegenheid om vast te leggen welke informatie ook in onderborden wordt meegegeven. 
