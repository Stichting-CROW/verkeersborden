# Toelichting informatiemodel


## Doel
Het [=informatiemodel verkeerstekens=] is bedoeld om te zorgen dat een SMART mobility systeem weet, welke verkeersmaatregelen en waarschuwingen er gelden op de plek (het wegvak of de rijstrook) en in de richting waar een voertuig rijdt. Daarom is het startpunt van het informatiemodel, en de manier waarop informatie wordt vastgelegd, gecentreerd rondom verkeersmaatregelen en waarschuwingen. Deze gelden voor een [=zone=], een of meerdere [=NWB-wegvakken=], of voor een (deel van een) NWB-wegvak of [=rijstrook=]. De verkeersborden zijn een afgeleide daarvan (bij een verkeersmaatregel of waarschuwing kán een verkeersbord langs het NWB-wegvak staan, of niet, in dat geval is het afgeleid uit de zone of het type NWB-wegvak). Het [=informatiemodel verkeerstekens=] vormt een samenhangend geheel met IMBOR, zodat de wegbeheerder de verkeerskundige en de beheerinformatie in samenhang kan beheren zonder dubbelingen.

## Logica

<figure style="width:100%">
<img src="../images/logicavastleggenverkeersregels.PNG" style="width:100%; max-width:none;">
<figcaption>De logica voor het vastleggen van verkeersmaatregelen</caption>
</figure>


Het model werkt op basis van de volgende logica:

1. Centraal staat de **verkeersmaatregel** (inclusief waarschuwingen) die men de weggebruiker wil mee geven. 

2. Bij de verkeersregel kan men **aspecten** opgeven, waarbij sommige specifiek bij een type verkeersmaatregel horen, zoals snelheid en voorrang, en andere gebruikt kunnen worden voor meerdere soorten verkeersmaatregelen, zoals of een bepaalde tijd waarin de regel geldig is, of een bepaald voertuigtype waarvoor de regel geldt. 

3. De verkeersmaatregel geldt op een bepaalde **netwerklocatie** in het [=verkeerskundige wegennetwerk=]. 

4. De [=verkeersmaatregel=] kan zich uiten in één of meerdere **fysieke platen** die buiten geplaatst zijn, met daarop een of meer achtergrondschilden met een kleur en daarbinnen weer iconen (afbeeldingen van borden en onderborden) of teksten.  

Van het informatiemodel is ook een [schema](https://github.com/Stichting-CROW/verkeersborden/tree/main/docs/InformationModelVerkeersborden_schema) beschikbaar waarin de gebruikte semantische relaties te zien zijn.

## Spraakverwarring Verkeersbord
In de volksmond wordt een fysieke plaat ook wel een verkeersbord genoemd. Er is bewust gekozen deze term niet te gebruiken, omdat ook een icoon in de [=RVV 1990=] als verkeersbord wordt aangeduid.
Ook een [=onderbord=] geldt als een fysieke plaat. Dit is zo gekozen, dat de borden in de landelijke registratie overeenkomen met de door de wegbeheerder fysiek te onderhouden borden in een assetbeheersysteem.

Dus: 
1. Verkeersborden in de RVV > staan in het informatiemodel geregisteerd als iconen, mét RVV-code.
2. Buiten fysiek aanwezige borden en onderborden zijn samengesteld uit iconen. De meest voorkomende borden en onderborden zijn bij het informatiemodel gepubliceerd als "standaard fysieke platen". Deze hebben ook links met de standaard verkeersborden in de [=NLCS=] en [=IMBOR=].

<figure>
<img src="../images/fysiekeplaat.PNG"  style="width:100%; max-width:none;">
<figcaption>Voorbeelden van fysieke platen met achtergrondschilden in zwart of wit, en iconen. Ook een los onderbord is een fysieke plaat in het informatiemodel.</caption>
</figure>