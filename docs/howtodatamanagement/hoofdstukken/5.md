# Snelheid

<figure>
<img src="./hoofdstukken/media/verkeersmaatregelen-snelheid.PNG">
<figcaption>De verkeersmaatregelen rondom snelheid</caption>
</figure>

## Snelheidsregime
De <a href="https://wetten.overheid.nl/jci1.3:c:BWBR0004825&hoofdstuk=II&paragraaf=8&z=2023-07-01&g=2023-07-01">RVV 1990 § 8. Maximumsnelheid</a> geeft snelheidsregimes voor bepaalde soorten wegen, zoals autosnelwegen of wegen binnen de bebouwde kom. Daarvoor gelden [=standaard wettelijke maximumsnelheden=], afhankelijk van het voertuigtype en het [=wegdeel=] waarop men zich bevindt, met extra voorwaarden over de weginrichting bij de snelheidsregimes voor trekkers en landbouwvoertuigen. 

Daarnaast wordt in <a href="https://wetten.overheid.nl/jci1.3:c:BWBR0004825&hoofdstuk=II&paragraaf=17&artikel=45&z=2023-07-01&g=2023-07-01">Artikel 45 Reglement verkeersregels en verkeerstekens 1990 (RVV 1990)</a> een snelheid opgegeven voor erven.


<figure>
<img src="./hoofdstukken/media/snelheidsregimes.PNG">
<figcaption>De in de RVV 1990 benoemde snelheidsregimes. </caption>
</figure>

De waarden die bij de snelheidsregimes horen zijn niet allemaal opgenomen in het informatiemodel, deze staan in de wet.

## Snelheidsregime trekkers
De voor trekkers geldende voorwaarde **vrijliggend fiets/bromfietspad** kan worden aangegeven bij een wegvak
De voor trekkers geldende voorwaarde **gesloten voor fietsers** moet zijn opgenomen als verkeersmaatregel gesloten voor..., en wordt daarom niet ook nog als snelheidsregime opgeslagen in de data.
De voor trekkers geldende voorwaarde **Maximum snelheid 70 km/h** moet zijn opgenomen als lokale wettelijke maximumsnelheid, en wordt daarom niet ook nog als snelheidsregime opgeslagen in de data.


## Lokale wettelijke maximumsnelheid
De verkeersborden Verkeersbord A1 en Verkeersbord A2 geven aanvullende snelheidsbeperkingen aan, en het einde van de aanvullende snelheidsbeperking. Dit leidt tot een lokaal afwijkende maximumsnelheid ten opzichte van het snelheidsregime uit de <a href="https://wetten.overheid.nl/jci1.3:c:BWBR0004825&hoofdstuk=II&paragraaf=8&z=2023-07-01&g=2023-07-01">RVV 1990 § 8. Maximumsnelheid</a>.


### Geldigheid voor voertuigtype
De lokale wettelijke maximumsnelheid kan worden beperkt tot een specifiek voertuigtype, zoals vrachtwagens. 


### Attributen 
Bij de [=lokale wettelijke maximumsnelheid=] kan de volgende informatie worden toegevoegd die door een computer kunnen worden geïnterpreteerd:
* Lokale wettelijke maximumsnelheid, km/h
* BijNatWegdek,geldigheid van verkeersregel bij nat wegdek
* De attributen van [tijd](#tijd)
* Zone, type snelheidszone
* TekstOnderbord: een vrije tekst voor een eventueel onderbord


Alle overige teksten die op onderborden voorkomen bij snelheidsborden, worden alleen in de data vastgelegd als ondertekst bij een snelheidsbord op een fysieke plaat, bedoeld voor menselijke interpretatie.

## Adviessnelheid
De Adviessnelheid met borden A4 en A5 kent een beperkt aantal attributen ten opzichte van de maximumsnelheid:
* Adviessnelheid, km/h
* TekstOnderbord: een vrije tekst voor een eventueel onderbord

### Geldigheid voor voertuigtype
De adviessnelheid kan worden beperkt tot een specifiek voertuigtype, zoals speedpedelecs op het fietspad binnen de bebouwde kom.

<aside class="note" title="Buitenwettelijk: Speedpedelecs op fiets binnen bebouwde kom, snelheidslimiet">
EEen speedpedelec is wettelijk gezien een bromfiets. Veel wegbeheerders staan een speedpedelec toch toe op het fietspad binnen de bebouwde kom. Er is geen standaard wettelijke maximumsnelheid op het fietspad, omdat er geen bromfiets mag rijden. Om dit toch in de verkeerskundige informatie op te nemen zijn twee zaken noodzakelijk: geef bij het wegvak / wegdeel fietspad aan dat het toegankelijk is voor speedpedelecs, en neem een adviessnelheid op (eventueel zonder bord omdat dit voor de gehele gemeente geregeld kan zijn) om de speedpedelecs te verzoeken niet te hard te rijden op een fietspad binnen de kom.
</aside>



