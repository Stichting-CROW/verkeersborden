# Raakvlak: Organisaties

De raakvlakanalyse beschijft in drie hoofdstukken welke beheerorganisaties, partijen en samenwerkingsverbanden er zijn die te maken hebben met wetgeving, standaarden of informatiemodellen, databronnen en niet-commerciële applicaties met als inhoud: 

1. Het [=verkeerskundige wegennetwerk=] en de fysieke ligging van de wegen.
2. De digitale representatie van verkeersborden in andere use cases in de fases van de levenscyclus: Ontwerp, Bouw, Beheer, Gebruik, Sloop.

## Programma Netwerkregistratie

<dfn data-lt="Programma Netwerkregistraties">Programma Netwerkregistraties</dfn>
<dd>Het Programma Netwerkregistratie is een samenwerkingsverband; niet alleen van bronhouders en wegbeheerders van Gemeenten, Provincies, Waterschappen, RWS en het Ministerie van IenW, maar ook van een scala aan publieke en private makers en gebruikers van verkeerskundige wegendata.

Het Programma Netwerkregistratie werkt aan het op orde brengen van de verkeerskundige wegendata; dit zijn de data die gaan over wélke beperkingen op welke wegen gelden en wélk verkeer op welke wegen is toegestaan (ge- en verboden). De verkeerskundige wegendata zijn essentieel voor wegbeheerders en serviceproviders om het verkeer sneller, veiliger en groener te maken. <a href="https://dutchmobilityinnovations.com/spaces/1270/programma-netwerkregistratie/landing">Website Programma Netwerkregistratie</a></dd>

Het verband met het [=NWB=]:<br>
De eerste stap van de technische en inhoudelijke ontwikkeling van één samenhangende Netwerkregistratie Wegen zal zijn om samen met het [=NDW=] het bestaande Nationaal Wegen Bestand (NWB) door te ontwikkelen naar een NWB+ om alle wegbeheerders optimaal van de juiste, volledige en actuele verkeerskundige data te kunnen voorzien. 

**Raakvlaktype: Gezamenlijke ontwikkeling **

Het [=Informatiemodel Verkeerstekens=] wordt in samenwerking met het programma opgesteld.

<figure>
<img src="./hoofdstukken/media/programmanetwerkregistratie.png">
<figcaption>Het Programma Netwerkregistratie.</caption>
</figure>

## NDW

<dt><dfn data-lt="NDW|Nationaal Dataportaal Wegverkeer">NDW</dfn>
<dd>Het Nationaal Dataportaal Wegverkeer. Onder vlag van het NDW werken Nederlandse overheden samen aan het inwinnen, combineren, opslaan en distribueren van mobiliteitsdata. Deze gegevens zijn essentieel voor het managen van het verkeer, ze voeden talloze verkeersinformatiediensten en vormen een stevige basis onder het mobiliteitsbeleid in ons land. NDW is de gezamenlijke organisatie die de inwinning van de gegevens organiseert, toeziet op de kwaliteit, data verrijkt, opslaat en publiceert. Zie ook <a href="https://www.ndw.nu/">De website van het NDW</a>   </dd>

NDW levert veel verkeersgegevens:
* Het actuele [=verkeerskundige wegennetwerk=]: het Nationaal Wegen Bestand ([=NWB=])
* De actuele verkeersborden: [=Verkeersbordendata=]
* Zowel actuele als historische verkeersgegevens over intensiteiten, puntsnelheden en reistijden;
* Situatieberichten over wegwerkzaamheden
* Status (open/dicht) van bruggen, spitsstroken, plusstroken en rijtstroken. 

NDW maakt gebruik van DATEX-II, een Europese standaard. 

Het NDW beheert de volgende voor dit document relevante databronnen:

* [=NWB=]
* [=Verkeersbordendata=]

**Raakvlaktype: Gezamenlijke ontwikkeling en beheer**

Het [=Informatiemodel Verkeerstekens=] wordt in samenwerking met het NDW opgesteld en beheerd.



## KOOP

<dfn data-lt="Kennis- en Exploitatiecentrum voor Officiële Overheidspublicaties|KOOP">KOOP</dfn>
<dd>Kennis- en Exploitatiecentrum voor Officiële Overheidspublicaties. De primaire taak van KOOP is het rechtsgeldig bekendmaken en beschikbaar stellen van wet- en regelgeving van alle overheden van Nederland.  </dd>

Verkeersbesluiten zijn officiële overheidspublicaties. KOOP levert de infrastructuur/website om onder andere verkeersbesluiten op te publiceren en ontwikkelt en beheert een [=verkeersbesluiten applicatie=] waarmee de wegbeheerder verkeersbesluiten kan aanmaken en publiceren. De [=verkeerskundige informatie=] bij een verkeersbesluit is in het algemeen in tekst of als PDF bijlage aanwezig en minder gestructureerd.

**Raakvlaktype: Gebruik informatiemodel**
KOOP kan bij het publiceren van verkeersbesluiten en bij het inrichten van een verkeersbesluiten applicatie het [=Informatiemodel Verkeerstekens=] gebruiken. KOOP denkt mee in een samenwerkingsverband waarin ook de ontwikkeling van het [=Informatiemodel Verkeerstekens=] besproken wordt.

## Programma Digitalisering Overheden

<dfn data-lt="Programma Digitalisering Overheden">Programma Digitalisering Overheden</dfn>
<dd>In het landelijke programma 'Digitalisering Overheden' werken 5 landsdelen samen om er voor te zorgen dat in 2023 alle wegbeheerders 'digitaal capabil in mobiliteit' te zijn. Hiervoor is een [=Data Top 15=] opgesteld, met onder andere maximumsnelheden, verkeersborden en andere datasets. </dd>


**Raakvlaktype: Buiten scope** Potentieel gebruik informatiemodel.


## Vereniging Nederlandse Gemeenten

<dfn data-lt="VNG|Vereniging Nederlandse Gemeenten">VNG</dfn>
<dd>De Vereniging van Nederlandse Gemeenten is de koepelorganisatie van alle gemeenten in Nederland. De VNG is een privaatrechtelijke rechtspersoon met volledige rechtsbevoegdheid naar Nederlands recht.</dd>

De VNG is kartrekker van het programma [=T3D=].


### T3D

<dfn data-lt="Programma Totaal 3Dimensionaal|T3D|Totaal 3Dimensionaal">Totaal 3Dimensionaal</dfn>
<dd>De [=Vereniging Nederlandse Gemeenten=] heeft samen met drie grote gemeenten een project geformuleerd om het gebruik en de mogelijkheden van 3D geografische gegevens te verkennen. Het project heet “Totaal Driedimensionaal”, in het kort: T3D. In het programma wordt gewerkt aan verbetering van het inwinnen, registratie en het gebruik van driedimensionale geo-informatie. De drie gemeenten werken elk een van deze sporen uit in functionerende pilots. Daarbij wordt gezocht naar oplossingsrichtingen en standaarden die in te zetten zijn bij alle drie de gemeenten en toepasbaar zijn voor alle gemeenten. De resultaten worden <a href="https://alkem.io/digileefomgeving/challenges/t3d/dashboard">hier</a> gepubliceerd.</dd>

Hierbij wordt [=CityGML=] gezien als een handig formaat om in te publiceren. 

**Raakvlaktype: Buiten scope** Potentieel gebruik informatiemodel.

Dit betreft een representatie van de verkeersborden in een andere levensfase, namelijk de in beheer/gebruik zijnde verkeersborden. In het ideale geval wordt vanuit deze data een link gelegd met het type verkeersbord dat wordt gedefinieerd in het [=Informatiemodel Verkeerstekens=].


### Regieprogramma DisGeo
<dfn data-lt="Regieprogramma DisGeo|DisGeo">DisGeo</dfn>
<dd>Regieprogramma Doorontwikkeling in Samenhang van de Geo-basisregistraties (DiS Geo) van het ministerie van BZK. Onderdeel van dit regieprogramma is het samenwerkingsverband voor de ontwikkeling van de samenhangende objectenregistratie ([=SOR=]) van onder meer gemeenten, provincies, waterschappen, Rijkswaterstaat, Kadaster en de Waarderingskamer. Het [=SOR=] traject heeft een relatie met het programma Centrale netwerkregistratie van het ministerie van I&W. Kennispartners bij de [=SOR=] zijn onder meer het Gemeentelijk Geo-Beraad (GGB), Geonovum en CROW. </dd>


### Inspire

<dt><dfn data-lt="Inspire">Inspire</dfn>
<dd>In het kader van INSPIRE realiseren de Europese lidstaten een digitaal netwerk voor het uitwisselen van gegevens over de leefomgeving. Geonovum ondersteunt het Ministerie van Binnenlandse Zaken en Koninkrijksrelaties en dataproviders bij de invoering van INSPIRE in Nederland.</dd>


## DigiGO

<dfn data-lt="DigiGO">DigiGO</dfn>
<dd>Het programma Digitaal Stelsel Gebouwde Omgeving maakt een set van uniforme afspraken die zorgt voor veilige, betrouwbare en gecontroleerde toegang tot data in de gebouwde omgeving. Met deze uniforme afspraken maken alle ketenpartners die actief zijn in de verschillende fases van de levenscyclus van een bouwwerk makkelijk en veilig gebruik van reeds beschikbare data. Waardoor zij in staat zijn om hun onderlinge – digitale - samenwerking te verbeteren, en efficiënter en duurzamer te werken. Zie voor meer informatie de [website van DigiGO](https://www.digigo.nu/default.aspx). Bestuurlijke aanjager is de Bouwdigitaliseringsraad, waarin ook het ministerie van BZK deelneemt. </dd>

**Raakvlaktype: Uitgangspunten voor het informatiemodel**

Wegbeheerders hebben te maken met een hele keten aan samenwerkingspartners en toeleveranciers, die informatie moeten uitwisselen. Daarom zal het informatiemodel moeten passen in een groter stelsel van informatiemodellen, die onderdeel zijn van het Digitaal Stelsel Gebouwde Omgeving. 


## BIM loket

<dfn data-lt="BIM loket">BIM loket</dfn>
<dd>Het BIM loket beheert nationale Bouwwerk Informatie Management standaarden voor de bouwsector Zie voor meer informatie de [website](https://www.bimloket.nl) </dd>

Het BIM loket beheert in dit kader deze BIM relevante standaarden:

* [=NLCS=]
* [=CB-NL=]

Het BIM loket werkt nauw samen met [=DigiGO=].

**Raakvlaktype: Gezamenlijk beheer**

Wegbeheerders hebben te maken met een hele keten aan samenwerkingspartners en toeleveranciers, die informatie moeten uitwisselen. Daarom zal het informatiemodel moeten passen bij de BIM standaarden. In het ideale geval vindt gezamenlijk beheer plaats om standaarden op elkaar te laten aansluiten. 


## CROW
<dfn data-lt="CROW">CROW</dfn>
<dd>Kennisinstelling voor de openbare ruimte en infrastructuur </dd>

CROW beheert (naast het [=Informatiemodel Verkeerstekens=]) de volgende relevante standaarden:
* [=IMBOR=]
* [=Handboek Wegontwerp=]
* [=ASVV=]

CROW is daarnaast de facilitator van [=KPVV=]

**Raakvlaktype: Gezamenlijk beheer**


### KPVV

<dfn data-lt="KpVV|Kennisprogramma Verkeer en Vervoer">KpVV</dfn>
<dd>Onder de vlag van CROW wordt het Kennisprogramma Verkeer en Vervoer uitgevoerd. Doel van dit programma is om door middel van kennis bij te dragen aan de kennisbehoefte van de decentrale overheden op het gebied van mobiliteit. De projecten zijn gericht op het ontwikkelen van nieuwe kennisproducten of op kennisontwikkeling en – uitwisseling (bv communities).  Zie ook <a href="https://www.kpvv.nl/">deze website</a>  </dd>

De kennisproducten en – diensten worden gebruikt door:

* gemeenten, provincies, stadsregio’s, waterschappen en hun koepels;
* belangenorganisaties, kennisinstituten, vervoerbedrijven en onderwijsinstellingen.

De hoofddoelgroepen zijn de beleidsambtenaren, managers en bestuurders die lokaal en regionaal verkeers- en vervoersbeleid ontwikkelen en realiseren. Deze groepen gebruiken verkeersmodellen om te toetsen of het ontwerp voldoent aan de mobiliteitsdoelstellingen, en zijn verantwoordelijk voor de publicatie van verkeersbesluiten. 

**Raakvlaktype: Te informeren groep**

Deze groep moet geinformeerd worden over de toepassing van het [=Informatiemodel Verkeerstekens=] bij de publicatie van verkeersbesluiten.


## PIANOO

<dfn data-lt="PIANOo">PIANOo</dfn>
<dd> PIANOo, Expertisecentrum Aanbesteden van het ministerie van Economische Zaken en Klimaat heeft als taak het inkopen en aanbesteden bij overheden te professionaliseren. PIANOo brengt experts op inkoop- en aanbestedingsgebied bij elkaar, bundelt kennis en ervaring en geeft advies en praktische tips. 
PIANOo valt per 1 januari 2017 onder de directie Nationale Programma's van de Rijksdienst voor Ondernemend Nederland (RVO).  Zie ook <a href="https://www.pianoo.nl/nl">deze website</a></dd> 

[=PIANOo=] faciliteert het uitwisselen van kennis door publieke opdrachtgevers in Buyer Groups zoals de [=Buyer Group Verkeersborden=]

### Buyer Group Verkeersborden

<dfn data-lt="Buyer Group verkeersborden|">Buyer Group verkeersborden</dfn>
<dd> De Buyer Group verkeersborden en [=bewegwijzering=] werkt aan het verduurzamen van verkeersborden en [=bewegwijzering=]. In maandelijkse sessies delen de opdrachtgevers kennis en ervaringen en werken zij samen aan één duurzame marktvisie en -strategie. Deze strategie passen deelnemers toe in hun eigen projecten. Zie ook <a href="https://www.pianoo.nl/nl/themas/maatschappelijk-verantwoord-inkopen/buyer-groups/buyer-group-verkeersborden-en">deze website</a>  </dd>


**Raakvlaktype: Buiten scope** Potentieel gebruik informatiemodel

In het ideale geval worden de concepten en definites uit het [=Informatiemodel Verkeerstekens=] toegepast binnen producten van de Buyer Group Verkeersborden / PIANOO zodat duidelijk is over welke verkeerstekens het gaat en op alle locaties voor mensen herkenbare termen ontstaan. Met links kunnen gebruikers van de eisen naar de website met definites en afbeeldingen van verkeerstekens worden verwezen. 

### NEN
De NEN beheert nationale standaarden en levert input voor CEN- en ISO normen.  De NEN beheert in dit kader de relevante standaarden:

* [=NEN3381:2020=] De NEN3381:2020 wordt beheerd door de normcommissie Verkeerstekens.


### Normcommissie Verkeerstekens

<dfn data-lt="Normcommissie Verkeerstekens">Normcommissie Verkeerstekens</dfn>
<dd>De normcommissie Verkeerstekens houdt zich onder de vlag van de NEN bezig met de normalisatie op het gebied van [=verkeerstekens=]. De Europese en nationale normalisatie is gericht op uniformering van het programma van eisen van de constructies van verkeerstekens binnen Nederland en Europa. De normcommissie is actief betrokken bij het opstellen en herzien van Europese normen. Ook houdt de commissie zich bezig met ontwerpen, het vaststellen van nieuwe en onderhouden van bestaande niet-RVV verkeersborden, naar aanleiding van vragen uit de markt. Het Ministerie van Infrastructuur en Milieu wordt voorzien van advies en voorstellen omtrent nieuwe RVV verkeersborden. Zie ook <a href="https://www.nen.nl/normcommissie-verkeerstekens">deze website</a> </dd>

**Raakvlaktype: Gezamenlijk beheer** Potentieel gezamenlijk beheer van de de [=statische verkeersborden=] die genomineerd zijn om in de wet te worden opgenomen. Hiervoor moeten nog afspraken worden gemaakt.


## HR-Groep

<dfn data-lt="HR-Groep">HR-Groep</dfn>
<dd>Commerciële partij die de [=verkeersbordendata=] levert aan het [=NDW=].</dd>

**Raakvlaktype: Buiten scope** Potentieel gebruik informatiemodel.


## Internationaal

### Vlaanderen

<dfn data-lt="OSLO">OSLO</dfn>
<dd> Het Belgische OSLO (Open Standaarden voor Linkende Organisaties) ontwikkelt en publiceert open standaarden in co-creatie met publieke of private partners. De Vlaamse Overheid zet daarmee in op een eenduidige standaard voor de uitwisseling van informatie. Het is de bedoeling om te zorgen voor meer samenhang, een betere begrijpbaarheid en een betere vindbaarheid van informatie en dienstverlening. Op die manier kan iedereen de gegevens makkelijker gebruiken. Doel is het bereiken van semantische interoperabiliteit. </dd>



### Zweden
De Zweedse overheid publiceert de [=Zweedse netwerkregistratie=].

