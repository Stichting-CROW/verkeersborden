# Use case


## Inleiding

De scope van het [=Informatiemodel Verkeerstekens=] is de use case "Gebruiken van digitale [=verkeerskundige informatie=] over de ter plaatse geldende [=verkeersregels=], [=waarschuwingen=] en [=adviessnelheden=] en de locatie van bijbehorende verkeersborden in een systeem voor [SMART Mobility] dat een [=weggebruiker=] ondersteunt tijdens deelname aan het verkeer." 

<aside class="note" title="Definitie use case">
Een usecase beschrijft een systeem vanuit het gebruikersperspectief. Het beschrijft de actor, de initiator van de interactie, en het systeem zelf als een opeenvolging van eenvoudige stappen. Actoren kunnen iets of iemand zijn, die bestaat buiten het te bestuderen systeem, en die deelneemt in de opeenvolgende activiteiten in een dialoog met het systeem om een bepaald doel te bereiken. Actoren kunnen eindgebruikers, andere systemen of hardware (apparatuur) zijn. Elke usecase is een complete serie van zogenaamde "events", beschreven vanuit het standpunt van de actor. <a HREF="https://nl.wikipedia.org/wiki/Usecase">Bron: Wikipedia</a>
 </aside>

Omdat het een informatiemodel betreft, en de werking en inrichting van een systeem (bijvoorbeeld een applicatie of database) buiten de scope valt, is de bijbehorende use case nog zeer generiek en weinig gedetailleerd. Eventuele systemen die een specifiekere interactie ondersteunen zullen zelf meer gedetailleerde use cases hebben die de interactie van de gebruiker met dit specifieke systeem beschrijft. 

## Doelgroep

De doelgroep van de use case centraal staan zijn de [=weggebruikers=], die tijdens het rijden ondersteund willen worden door [=SMART Mobility=] systemen om te weten welke [=verkeersregels=], [=waarschuwingen=] en [=adviessnelheden=] gelden voor de weg waar ze op rijden. 

In het volgende hoofdstuk wordt ingegaan op een andere groep gebruikers van het [=Informatiemodel Verkeerstekens=]: de wegbeheerders, die digitale [=verkeerskundige informatie=] beheren en publiceren.

### Locatie bepalen
De gebruiker wil van de actuele locatie waar hij rijdt of straks gaat rijden weten, welke [=verkeersregels=], [=waarschuwingen=] en [=adviessnelheden=] er gelden. Dit betekent, dat het systeem het wegvak moet kunnen herkennen waarop het rijdt, op basis van de locatie. Daarnaast moet ook de plaats in de lengterichting van het wegvak bepaald kunnen worden.



### Visuele ondersteuning
De [=weggebruikers=] willen door hun systeem visueel ondersteund worden met de afbeeldingen van bijbehorende verkeersborden om deze informatie tijdens het rijden zo eenvoudig mogelijk te kunnen opnemen. 



 

 ### Geometrische nauwkeurigheid
Het netwerk en de locaties van verkeersborden ten opzichte van het netwerk moeten geometrisch vrij nauwkeurig overeen komen met de werkelijkheid: een systeem moet wel vóór de drempel de snelheid verlagen, niet erna; ook moet het duidelijk zijn voor het systeem op welke rijstrook het zich bevindt als op verschillende rijstroken verschillende regels gelden. 
 







