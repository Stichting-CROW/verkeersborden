# Raakvlakanalyse


De raakvlakanalyse verkent welke informatiemodellen en informatiebronnen er zijn voor:

1. Het functionele wegennetwerk en de fysieke ligging van de wegen.
2. De "digitale representatie" van verkeersborden en wegmarkeringen in andere use cases in de fases van de levenscyclus: Ontwerp, Bouw, Beheer, Gebruik, Sloop.


## Ontwerpfase

### RVV 1990
Het Reglement verkeersregels en verkeerstekens 1990 [(RVV 1990)](https://wetten.overheid.nl/BWBR0004825/2021-07-01) (Reglement verkeersregels en verkeerstekens 1990) is een uitvoeringsbesluit bij de Wegenverkeerswet 1994. In het RVV zijn de verkeersregels en verkeerstekens te vinden die in Nederland van toepassing zijn. 

**Raakvlaktype: Bron voor informatiemodel**
Het RVV 1990 is de primaire bron voor verkeersinstructies en bijbehorende verkeerstekens die worden opgenomen in het Informatiemodel Verkeerstekens en Verkeersbesluiten.

### KPVV

Onder de vlag van CROW wordt het Kennisprogramma Verkeer en Vervoer ([=KpVV=]) uitgevoerd. Doel van dit programma is om door middel van kennis bij te dragen aan de kennisbehoefte van de decentrale overheden op het gebied van mobiliteit. De projecten zijn gericht op het ontwikkelen van nieuwe kennisproducten of op kennisontwikkeling en – uitwisseling (bv communities). De kennisproducten en – diensten worden gebruikt door:

* gemeenten, provincies, stadsregio’s, waterschappen en hun koepels;
* belangenorganisaties, kennisinstituten, vervoerbedrijven en onderwijsinstellingen.

De hoofddoelgroepen zijn de beleidsambtenaren, managers en bestuurders die lokaal en regionaal verkeers- en vervoersbeleid ontwikkelen en realiseren. Deze groepen gebruiken verkeersmodellen om te toetsen of het ontwerp voldoent aan de mobiliteitsdoelstellingen, en zijn verantwoordelijk voor de publicatie van verkeersbesluiten. 

**Raakvlaktype: Te informeren groep**
Deze groep MOET geinformeerd worden over de toepassing van het Informatiemodel Verkeerstekens en Verkeersbesluiten bij de publicatie van verkeersbesluiten.

### CB-NL

BIM loket publiceert de Nederlandse Conceptenbibliotheek voor de gebouwde omgeving ([=CB-NL=]), een digitale, semantische bibliotheek beheerd door BIM loket. Deze bevat uniformerende definities en legt via beschrijvingen verbindingen tussen standaarden, normen, objecten en producten van bestaande bibliotheken. Een goedwerkende CB-NL zal BIM-processen tussen bouwdisciplines en -partijen aanzienlijk versnellen. CB-NL is gratis toegankelijk via internet. CB-NL is bedoeld om ontologien zoals het Informatiemodel Verkeerstekens en Verkeersbesluiten of objecttypenbibliotheken van asset managers en bouwbedrijven met elkaar te kunnen verbinden. 

**Raakvlaktype: Gezamenlijk beheer**
CB-NL is de logsiche plek om relaties tussen het Informatiemodel Verkeerstekens en Verkeersbesluiten en andere standaarden zoals NLCS te publiceren, waarbij een afspraak moet worden gemaakt over het beheer van de relatie tussen beide standaarden. Voorwaarde is wel dat een standaard gepubliceerd is als ontologie in linked data.


### NLCS

BIM loket beheert de Nederlandse CAD Standaard [=NLCS=]), de Nederlandse CAD standaard voor uitwisseling van informatie in 2D CAD-ontwerptekeningen. CAD betekent Computer-aided design: het ontwerpen van onder meer constructies en apparaten met behulp van computerprogramma's. De NLCS bevat basisafspraken over het omgaan met metadata, digitaal tekenen, het uiterlijk van de tekening en – vooral – de bestandsopbouw van 2D-tekenwerk. Deze afspraken zijn onafhankelijk van de CAD-platforms die geleverd worden door softwareleveranciers. 
Met NLCS worden de objecten op een tekening herkend door alle partijen. Het doel van NLCS is het vermijden van dubbel werk, misverstanden en extra kosten met eenduidige tekeningen. Dit vergroot de efficiency, de kwaliteit, geeft een completer en eenduidig beeld en versneld de tijdigheid waarmee wijzigingen worden gecommuniceerd. 

Circa 30% van de verkeersbesluiten ontwerptekeningen bevatten tekeningen die afkomstig zijn uit CAD-systemen. Tijdens het proces om tot deze verkeersbesluiten te komen wordt veel onderliggende data gemaakt, maar deze data wordt niet optimaal gepubliceerd en gebruikt tijdens en na de publicatie van verkeersbesluiten. Om het gebruik van data uit het wegontwerp bij het verkeersbesluit te verbeteren en tot een completere en eenduidigere uitwisseling van data te komen is de intentie van BIM loket om de verkeersborden op te nemen in de NLCS standaard zodra deze gepubliceerd worden in het Informatiemodel verkeersteken en verkeersbesluiten. Hierdoor hoeven gegevens niet telkens handmatig worden overgenomen maar kan deze data automatisch worden ingelezen voor processen in de bouw-, beheer-, gebruik- en hergebruiksfase. Vervolgens worden door het BIM-loket met de leveranciers van CAD-systemen nadere afspraken gemaakt over het kunnen exporteren van de verkeersborden zodat deze als data beschikbaar komen voor andere systemen. 

**Raakvlaktype: Gezamenlijk beheer**
<div class="issue" data-number="15"></div>

### ASVV

CROW publiceert de [=ASVV=]. Dit is een bundeling kennis voor verkeersvoorzieningen binnen de bebouwde kom. De kennis uit de uitgave wordt gebruikt door verkeerskundig ontwerpers, adviseurs, wegbeheerders, beleidsmedewerkers en juristen. De ASVV is geen open standaard maar kennis waarvoor een abonnement moet worden afgesloten. 

**Raakvlaktype: Gebruik informatiemodel**
In het ideale geval worden de concepten en definites uit het Informatiemodel Verkeerstekens en Verkeersbesluiten toegepast binnen de ASVV zodat op alle locaties voor mensen herkenbare termen ontstaan. Met links kunnen gebruikers van het handboek naar de website met definites en afbeeldingen van verkeerstekens worden verwezen. 

**Raakvlaktype: Gezamenlijk beheer**
<div class="issue" data-number="69"></div>

### Handboek Wegontwerp

CROW publiceert het Handboek Wegontwerp. Dit is een bundeling kennis, richtlijnen en praktijkvoorbeelden rond het ontwerp van wegen buiten de bebouwde kom (Bubeko). Het Handboek Wegontwerp is geen open standaard maar kennis waarvoor een abonnement moet worden afgesloten. 

**Raakvlaktype: Gebruik informatiemodel**
In het ideale geval worden de concepten en definites uit het Informatiemodel Verkeerstekens en Verkeersbesluiten toegepast binnen het Handboek Wegontwerp zodat op alle locaties voor mensen herkenbare termen ontstaan. Met links kunnen gebruikers van het handboek naar de website met definites en afbeeldingen van verkeerstekens worden verwezen. 

**Raakvlaktype: Gezamenlijk beheer**
<div class="issue" data-number="70"></div>

### Wegontwerp RWS
Rijkswaterstaat publiceert [op deze locatie](https://www.rijkswaterstaat.nl/zakelijk/werken-aan-infrastructuur/bouwrichtlijnen-infrastructuur/autosnelwegen) eigen handleidingen en richtlijnen voor wegontwerp. 

**Raakvlaktype: Gebruik informatiemodel**
In het ideale geval worden de concepten en definites uit het Informatiemodel Verkeerstekens en Verkeersbesluiten toegepast binnen de richtlijnen van Rijkswaterstaat zodat op alle locaties voor mensen herkenbare termen ontstaan. Met links kunnen gebruikers van het handboek naar de website met definites en afbeeldingen van verkeerstekens worden verwezen. 


## Bouwfase

### ETIM
Ketenstandaard Bouw en Techniek publiceert [=ETIM=]. Dit is een catalogus waarmee onderdelen kunnen worden besteld bij fabrikanten. Verkeerslichten kunnen worden besteld met behulp van ETIM, analoge borden en markeringen staan niet in ETIM.

**Raakvlaktype: Gebruik informatiemodel**
In het ideale geval worden de concepten en definites uit het Informatiemodel Verkeerstekens en Verkeersbesluiten toegepast binnen de ETIM zodat duidelijk is dat het bestelde verkeersteken (indien opgenomen in de productcatalogus) past bij het verkeersbesluit.

<div class="issue" data-number="70"></div>

### PIANOO
De publieke opdrachtgevers in de [=Buyer Group verkeersborden=] en bewegwijzering werken samen aan het verduurzamen van verkeersborden en bewegwijzering. In maandelijkse sessies delen de opdrachtgevers kennis en ervaringen en werken zij samen aan één duurzame marktvisie en -strategie. Deze strategie passen deelnemers toe in hun eigen projecten.

**Raakvlaktype: Gebruik informatiemodel**
In het ideale geval worden de concepten en definites uit het Informatiemodel Verkeerstekens en Verkeersbesluiten toegepast binnen producten van de Buyer Group Verkeersborden / PIANOO zodat duidelijk is over welke verkeerstekens het gaat en op alle locaties voor mensen herkenbare termen ontstaan. Met links kunnen gebruikers van de eisen naar de website met definites en afbeeldingen van verkeerstekens worden verwezen. 

<div class="issue" data-number="74"></div>

### BABW
Uitvoeringsvoorschriften BABW inzake verkeerstekens [=BABW=] is onderdeel van de nationale wetgeving en bevat regels over de plaatsing en uitvoering van verkeersborden. Deze uitvoeringsvoorschriften verwijzen naar de NEN 3381 voor visualisaties. 

**Raakvlaktype: Bron voor informatiemodel**
<div class="issue" data-number="76"></div>

### NEN3381:2020
De [=normcommissie Verkeerstekens=] houdt zich bezig met de normalisatie op het gebied van verkeerstekens. De Europese en nationale normalisatie is gericht op uniformering van het programma van eisen van de constructies van verkeerstekens binnen Nederland en Europa. De normcommissie is actief betrokken bij het opstellen en herzien van Europese normen. Ook houdt de commissie zich bezig met ontwerpen, het vaststellen van nieuwe en onderhouden van bestaande niet-RVV borden, naar aanleiding van vragen uit de markt. Het Ministerie van Infrastructuur en Milieu wordt voorzien van advies en voorstellen omtrent nieuwe RVV borden.

De [=NEN3381:2020=] "Wegmeubilair - Eisen voor permanente en tijdelijke verkeersborden" geeft de eisen, classificatie en beproevingsmethoden voor verkeersborden inclusief de ondersteuningsconstructie. Het gaat daarbij om de fysieke productie, plaatsing en beheer van de verkeersborden. 

**Raakvlaktype: Gebruik informatiemodel**
In het ideale geval worden de concepten en definites uit het Informatiemodel Verkeerstekens en Verkeersbesluiten toegepast binnen de NEN3381:2020 zodat duidelijk is op welk type verkeersteken de eisen in deze NEN-norm betrekking hebben. 

**Raakvlaktype: Bron voor informatiemodel**
<div class="issue" data-number="78"></div>

## Beheerfase

### IMBOR
CROW publiceert het informatiemodel beheer openbare ruimte ([=IMBOR=]). IMBOR bevat de afspraken over de benamingen en definities van alle type objecten in de openbare ruimte en de beheergegevens die per type object vastgelegd kunnen worden. De objecttypen uit de Basisregistratie Grootschalige Topografie ([=BGT=]) en het Informatiemodel geografie ([=IMGeo=]) vormen de basis.


In IMBOR zijn 1331 soorten verkeersborden opgenomen in de categorien bebakening en bewegwijzering en daarnaast ook markeringen. Bij al deze objecten zijn attributen opgenomen opgenomen en waardelijsten. Het gaat dan om de gegevens van boren en markeringen die in de beheerfase nodig zijn, zoals bijvoorbeeld datum plaatsing, beheerder of gewenst kwaliteitsniveau van het object.  Dit model wordt gebruikt om informatie over de fysiek buiten geplaatste verkeersborden en markeringen te kunnen opslaan en gebruiken in areaalbeheerpakketten. Deze pakketten zijn gericht op het tactische en operationele beheer van de buitenruimte.


Het Informatiemodel Verkeerstekens en verkeersbesluiten moet aansluiten op IMBOR, maar geen dubbelingen kennen. Daarvoor is een besluit nodig waar welke informatie komt te staan. Voorstel:

1. In het Informatiemodel Verkeersbesluiten en Verkeerstekens staan de definities van verkeersborden en markeringen.
2. In IMBOR staan de borden, bewegwijzeringen en markeringen die buiten de scope van het Infoprmatiemodel Verkeerstekens en Verkeersbesluiten vallen. 
3. In het Informatiemodel Verkeersbesluiten en Verkeerstekens komen attributen te staan die bij het bord / de markering "-als-instantie-van-verkeersbesluit" (gewenst/gepland bord) informatie geven over datum en herkomst van het besluit, en de geldigheidsperiode van het besluit.
4. In IMBOR attributen opnemen die bij het bord / de markering "-als-instantie-van-een-beheerobject" (fysiek / bestaand / geplaatst bord) informatie geven over de datum van aanleg, beheerder en overige informatie die gegenereerd wordt tijdens bouwen en beheren van de borden en markeringen.

<div class="issue" data-number="52"></div>


## Gebruiksfase

### NWB
Het Nationaal Wegen Bestand ([=NWB=]) is een open databestand met alle openbare wegen in Nederland die een straatnaam of wegnummer hebben en in beheer zijn bij het Rijk, provincies, gemeenten en waterschappen. Het NWB is gedeeld eigendom van alle wegbeheerders en gebruikers van wegendata in Nederland. Het Nationaal Wegenbestand wordt op vrijwillige basis bijgehouden door de wegbeheerders.

**Raakvlaktype: Gezamenlijk beheer**
Het NWB bevat een informatiemodel voor het wegennetwerk vast als netwerk van [=Juncties=] en [=Wegvakken=]. Het Informatiemodel Verkeerstekens en Verkeersbesluiten moet hierop aansluiten om te zorgen dat een verkeersbesluit gekoppeld kan worden aan het juiste wegvak.

### NDW
Onder de vlag van het Nationaal Dataportaal Wegverkeer ([=NDW=]) werken Nederlandse overheden samen aan het inwinnen, combineren, opslaan en distribueren van mobiliteitsdata. Deze gegevens zijn essentieel voor het managen van het verkeer, ze voeden talloze verkeersinformatiediensten en vormen een stevige basis onder het mobiliteitsbeleid in ons land. NDW is de gezamenlijke organisatie die de inwinning van de gegevens organiseert, toeziet op de kwaliteit, data verrijkt, opslaat en publiceert.

<div class="issue" data-number="14"></div>

**Raakvlaktype: Gebruik informatiemodel**

#### NDW - Verkeersbordendata
Het NDW publiceert de [actueel waargenomen verkeersborden](https://docs.ndw.nu/api/trafficsigns/nl/index.html) in Nederland. Het bestand is op twee bronnen gebaseerd: 1. Mutaties die door de wegbeheerder worden ingevoerd 2. Mutaties die door de jaarlijkse schouwronde met auto's/camera's wroden gesignaleerd. De eerste bron is vanzelf actueler, maar wordt minder toegepast dan de tweede bron. De verkeersborden hebben, waar betrouwbaar mogelijk, een toewijzing aan een NWB wegvak en ze hebben allemaal een locatie (x,y).

**Raakvlaktype: Gebruik informatiemodel**
Dit betreft een representatie van de verkeersborden in een andere levensfase, namelijk de in beheer/gebruik zijnde borden. In het ideale geval wordt vanuit deze data een link gelegd met het type verkeersbord dat wordt gedefinieerd in het Informatiemodel Verkeerstekens en verkeersbesluiten.

### T3D
In het [=Totaal 3Dimensionaal=] Programma wordt gewerkt aan verbetering van het inwinnen, registratie en het gebruik van 3 dimensionale geo-informatie.
Hierbij wordt [=CityGML=] gezien als een handig formaat om in te publiceren. 

**Raakvlaktype: Gebruik informatiemodel**
Dit betreft een representatie van de verkeersborden in een andere levensfase, namelijk de in beheer/gebruik zijnde borden. In het ideale geval wordt vanuit deze data een link gelegd met het type verkeersbord dat wordt gedefinieerd in het Informatiemodel Verkeerstekens en verkeersbesluiten.

### CityGML
Open Geospatial Consortium beheert [=CityGML=]. CityGML is een conceptueel model en uitwisselformaat voor de representatie, opslag en uitwisseling van virtuele 3D modellen van steden, inclusief de wegen. 

### Data Top 15
De [=Data Top 15=] In het landelijke programma 'Digitalisering Overheden' werken 5 landsdelen samen om er voor te zorgen dat in 2030 alle wegbeheerders 'digitaal capabil in mobiliteit' te zijn. Hiervoor is een Data Top 15 opgesteld, met onder andere maximumsnelheden, borden en andere datasets.
De DataTop15 verwijst weer door naar andere programma's waarbinnen deze data wordt gepubliceerd, en naar data.overheid.nl waar individuele beheerorganisaties waaronder Rijkswaterstaat eigen data publiceren. In deze bronnen zitten dubbelingen met de gegevens die in de landelijke netwerkregistratie zullen worden opgenomen.


### NWB

### Programma Netwerkregistratie


### IMGeo

### BGT en SOR
De Samenhangende Objectenregistraties....






