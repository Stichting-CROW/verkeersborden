# Uitgangspunten beheer

Het [=Informatiemodel Verkeerstekens=] zal in beheer genomen moet worden om up to date te blijven. Dit hoofdstuk beschrijft hiervoor de afspraken en randvoorwaarden.
Zonder een goed beheerproces, waarin een informatiemodel in de eerste drie jaar uitgebreid wordt beproefd en verbeterd, kan geen goed werkend informatiemodel worden ontwikkeld. Zeker niet, als dit toekomstbestendig moet zijn en geschikt voor uitbreidingen. Dit vraagt om beproeving, wijziging en uitbreiding. Na drie jaar is een informatiemodel stabieler en gaat de beheerlast omlaag.
De beproeving zit zowel in het opstellen en behereen van de verkeerskundige data, als in het gebruik ervan. Beide stakeholders, producenten en consumenten van [=verkeerskundige informatie=] kunnen hiermee feedbcak geven over de werkbaarheid en functionaliteit van het informatiemodel. 


## BOMOS

De beheerstrategie is open en transparant beheer conform het Beheermodel voor Open Standaarden, zie ook de [BOMOS-documentatie](https://www.forumstandaardisatie.nl/sites/bfs/files/proceedings/FS22-10-04%204b%20BOMOS.pdf). Beheer volgens BOMOS heeft de volgende voordelen:
* Belangen van stakeholders worden evenwichtig afgewogen bij ontwikkeling en beheer van de standaard.
* De standaard wordt samen met gebruikers actueel gehouden, iedereen kan ideeën aandragen.
* Het beheer gebeurt transparant.
* Informatie is voor iedereen toegankelijk met heldere voorwaarden voor gebruik.

<figure>
<img src="hoofdstukken/media/bomos.PNG">
<figcaption>Activiteitendiagram van Beheermodel voor Open Standaarden (BOMOS) van Forum voor standaardisatie</caption>
</figure>

Voor digitale en informatiestandaarden gelden daarnaast de criteria van [Ken Krechmer](https://www.csrstds.com/OpnStdsCallforAction.pdf). Deze worden toegevoegd aan de standaard eisen vanuit BOMOS.

In dit document worden de eerste contouren geschetst voor het strategisch en tactisch beheer van het informatiemodel; bij verdere uitwerking en ontwikkeling van hety informatiemodel wordt een beheerplan uitgewerkt. 

## Strategie

### Governance

<aside class="note" title="BOMOS eisen">
De governance van de standaard is voor iedereen helder:
<ul><li> De organisatiestructuur </li>
<li> De rollen en taken van commissies en van de beheerder </li>
<li> De benoeming een neutraliteit van voorzitters </li></ul>
</aside>

Het voorstel is, dat het [=Informatiemodel Verkeerstekens=] wordt onder de hoede geplaatst van de beheerorganisatie van IMBOR.

<aside class="note" title="Besluitvorming door IMBOR beheerorganisatie">
Dit architectuur framework voor het [=Informatiemodel Verkeerstekens=] wordt geagendeerd in de Stuurgroep IMBOR voor besluitvorming of dit informatiemodel in beheer wordt genomen binnen de beheerorganisatie IMBOR</aside>

#### Stuurgroep IMBOR

**Rol: Beheren** De Stuurgroep is verantwoordelijk voor het beheer van [=IMBOR=] en het [=Informatiemodel Verkeerstekens=]

* Taak: De Stuurgroep beslist welke onderdelen aan IMBOR worden toegevoegd.
* Taak: De Stuurgroep stelt nieuwe of gewijzigde onderdelen van het [=Informatiemodel Verkeerstekens=] vast.

#### CROW
**Rol: Beheren** CROW is de uitvoerende partij voor het beheerd van het [=Informatiemodel Verkeerstekens=].
* Taak: CROW werkt eisen en wensen inhoudelijk uit.
* Taak: CROW is organisator en secretaris van strategische en tactische beheeractiviteiten.
* Taak: CROW is uitvoerder van operationele beheeractiviteiten.

#### Participatie
<aside class="note" title="Ken Krechmer eisen">
<ul><li>Open meeting: alle stakeholders kunnen participeren</li>
<li>Consensus: besluitvorming met brede consensus, draagvlak, belangenafweging</li></ul></aside>

Bij elke publicatie krijgen stakeholders de kans om de documentatie en het [=Informatiemodel Verkeerstekens=] te reviewen en hun wensen en eisen aan te geven. 


#### (Inter-)nationale samenwerking

Om het informatiemodel optimaal te ontwikkelen en beheren in samenhang met het ecosysteem wordt actief samengewerkt en afegstemd met:

* BIM loket, voor [=CB-NL=] en [=NLCS=].
* Het NDW, voor het [=NWB=].
* Het [=OSLO=] initiatief, voor aansluiting op de vlaamsche mobiliteitsdata en de [=AWV OTL=].
* De [=Zweedse netwerkregistratie=].



### Visie

### Doel standaard

<aside class="note" title="Eisen">
<ul><li>BOMOS: De visie en missie van de standaard is voor iedereen duidelijk</li>
<li>Ken Krechmer: One world - de standaard vult andere standaarden aan, concurreert niet</li></ul>
</aside>
Het voorliggend document geeft hier invulling aan.

### Toepassingsgebieden
<aside class="note" title="BOMOS">
Het doel van de standaard en het toepassingsgebied (use cases) zijn voor iedereen duidelijk 
</aside>
Het voorliggend document geeft hier invulling aan.


### Businesscase

<aside class="note" title="BOMOS">
De business case van de standaard is voor iedereen duidelijk:
<ul><li> De business case van de standaard (oftewel de keten)</li>
<li> De business case van een individuele organisatie om de standaard te implementeren </li>
<li> De business case voor de softwareleveranciers </li> </ul>
</aside>

#### Financiën

<aside class="note" title="BOMOS eisen">
De standaard heeft een structurele financiering voor beheer en implementatieondersteuning</aside>


## Tactiek

### Community

<aside class="note" title="BOMOS">
<a href="https://www.forumstandaardisatie.nl/sites/bfs/files/proceedings/FS22-10-04%204b%20BOMOS.pdf">BOMOS</a> eist: De standaard heeft een degelijke, actieve community
<ul><li> Het is duidelijk wie de doelgroep is van de standaard (primaire stakeholders) </li>
<li> Het is duidelijk wie de gebruikers zijn (inclusief softwareleveranciers, opdrachtmers</li>
  <li>Community: Gebruikers zijn actief betrokken bij het beheer</li></ul>
</aside>

Het is wenselijk als de eindgebruikers, in dit geval de fabrikanten van SMART Mobility systemen en de verkeerskundigen actief participeren als gebruikers zodat zij de ingebrachte wensen kunnen valideren en de stuurgroep kunnen adviseren over wijzigingen die in hun belang zijn. Dit zal georganiseerd moeten worden voordat overgegaan kan wqorden tot publicatie van een eerste versie van het informatiemodel.

### Adoptie en erkenning

<aside class="note" title="BOMOS eisen">
De standaard is voldoende ontwikkeld voor een hoge adoptiegraad
<ul><li> De kwaliteit is voldoende hoog voor de beoogde toepassingen </li>
<li> Proces en data zijn voldoende duidelijk voor implementatie </li>
<li>De vereisten bij implementatie zijn duidelijk en (uitwissel)formaten zijn duidelijk gedefinieerd. Dit vraagt om specifieke use cases</li>
</ul>
</aside>

Een informatiemodel kan pas marktadoptie krijgen als de specificaties ervan in verschillende vrije formaten vrij beschikbaar zijn.
Dat houdt in dat het [=Informatiemodel Verkeerstekens=] open en publiek gepubliceerd moet worden én dat het zowel in mens- als machineleesbare formaten wordt gepubliceerd.

In de beschrijving van het informatiemodel moeten gemaakte keuzes beschreven worden, zodat implementaties en toekomstige uitbreidingen afgewogen keuzes kunnen maken.
Het informatiemodel vermeldt expliciet welke onderdelen normatief zijn, en welke niet-normatief (informatief).

Een voorbeeld van een vrij, machineleesbaar formaat is een RDF-ontologie.
Een voorbeeldimplementatie is aanbevelenswaardig, omdat het aantoont dat de specificatie van het informatiemodel werkbaar is. 
Voorbeelden van data conform het informatiemodel zijn essentieel om de implementatie ervan te ondersteunen. 


### Rechtenbeleid

<aside class="note" title="Eisen">
<br>
BOMOS:<br>
De standaard heeft een duidelijk rechtenbeleid: Softwareleveranciers weten qua rechten waar ze aan toe zijn bij implementatie <br>
<br>
Ken Krechmer:<br>
<li>Open PIR (eigendomsrechten): de standaard kan zonder beperkingen worden toegepast  door alle partijen</li>
</aside>

Het [rechtenbeleid van IMBOR](https://docs.crow.nl/imbor/techdoc/#licenties) wordt gevolgd voor de ontologie en de bijbehorende documentatie:

* de Ontologie wordt uitgegeven onder de [ODC BY](https://opendatacommons.org/licenses/by/summary/) licentie.
* Alle documentatie wordt uitgegeven onder de [CC BY 4.0](https://creativecommons.org/licenses/by/4.0/deed.nl) licentie.
* De (voorbeeld) query's worden uitgegeven onder de [MIT](https://opensource.org/licenses/MIT) licentie.
* De randsoftware (zoals een viewer) wordt uitgegeven onder de [MIT](https://opensource.org/licenses/MIT) licentie.
* De afbeeldingen van verkeersborden worden uitgegeven onder de [CC0](https://creativecommons.org/publicdomain/zero/1.0/) licentie. Een vrije licentie voor de afbeeldingen is noodzakelijk om hergebruik van de afbeeldingen te stimuleren.



### Architectuur


<aside class="note" title="Eisen">
<br>
BOMOS: De standaard heeft duidelijke architectuuruitgangspunten
<ul><li> Het ontwerpparadigma is helder: een filosofie over de oplossing, informatiemodel, berichten, services </li>
<li> De methodieken en talen die gebruikt worden bij het ontwerp van de standaard zijn helder.  </li>
<li> De publicatievormen van de standaard zijn helder </li>
<li> De architectuur is duidelijk: de functionele en technische architectuur van de standaard en de relatie met andere standaarden. </li></ul>
<br>
Ken Krechmer:
<ul><li>Open interface: de standaard is “backwards compatible” en laat voldoende ruimte voor tijdelijke uitbreidingen</li></ul>
</aside>

Alle afhankelijkheden met andere standaarden moeten expliciet benoemd zijn. De functionele afbakening dient expliciet beschreven te zijn. Daarnaast kunnen andere standaarden hergebruikt worden, of verder ingevuld worden, bijvoorbeeld voor lokalisatie.


#### Toegankelijk, duurzaamheid

Een goed informatiemodel heeft gedocumenteerde afwegingen gemaakt op het gebied van toegangkelijkheid en duurzaamheid:

* Zijn de specficiaties duidelijk genoeg en behapbaar genoeg dat grote en kleine spelers op gelijkwaardige voet informatie kunnen leveren volgens het informatiemodel? Een inspiratie voor het uitwerken van de specificaties is [hier](https://documentation.divio.com/) te lezen. Dit is verwerkt in de stappen voor de ontwikkelfase.
* Zijn de specificaties geschikt alleen voor de Nederlandse context? In eerste instantie wordt het specifiek ontwikkeld voor de Nederlandse situatie, al worden internationale normen en voorbeelden waar mogelijk gevolgd. 
* Zijn de specificaties geschikt alleen voor de actuele situatie of zijn ze ook geschikt voor de historische gegevens? De specificaties zijn bedoeld voor de actuele situatie, alleen de begin- en eindtijd van een verkeersregel en verkeersbord zijn wel opgenomen. Er wordt niet beoogd een informatiemodel te maken waarmee de gehele ontwikkeling van het weggenet en de verkeerskundige kenmerken kan worden gevolgd. Ook de voorbeeld queries zijn gebaseerd op een actuele dataset.
* Is het geschikt voor toekomstige toepassingen, doordat het eenvoudig uit te breiden is? Dit wordt bereikt door gebruik te maken van de modelleerregels uit de [=NEN2660-2:2022=].

#### Security en Privacy

Een goed informatiemodel heeft gedocumenteerde afwegingen gemaakt op het gebied van security en privacy:

* Stelt de specificatie niet te veel evt. privacygevoelige informatie verplicht?
* Schrijft de specificatie voorzorgsmaatregelen voor t.b.v. informatiebeveiliging?
* Worden privacygevoelige elementen van het informatiemodel expliciet genoemd?

In het geval van het [=Informatiemodel Verkeerstekens=] gaat het om publiek toegankelijke, openbare en transparante data.

#### API's en uitwisselformaten 

Het informatiemodel dient los te staan van specifieke uitwisselingsstandaarden, zoals API's en uitwisselformaten voor [=verkeerskundige informatie=].
Dat komt het hergebruik van het Informatiemodel ten goede, als er niet technologie-specifieke beperkingen zijn gemaakt.

### Kwaliteitsbeleid benchmarking

<aside class="note" title="BOMOS">
<br>
De standaard heeft een hoge kwaliteit
<ul><li> De standaard is effectief: de mate waarin de standaard in de specifieke situatie de functies biedt en implementeert die expliciet of impliciet vereist zijn. </li>
<li> De standaard is bruikbaar: de mate waarin een standaard begrepen, geleerd en gebruikt/ toegepast kan worden door gebruikers in de specifieke situatie </li>
<li> De standaard heeft portabiliteit: de mate waarin een standaard de mogelijkheid heeft om in verschillende omgevingen ingezet te worden. </li>
<li>De standaard is betrouwbaar: de mate waarin een standaard een op een gespecificeerd niveau blijft presteren onder specifieke condities zoals foutieve implementaties of verschillen in implementaties tussen partijen.</li>
<li> Onderhoudbaarheid: de mate waarin een standaard eenvoudig aangepast kan worden aan een veranderende situatie. </li></ul>
</aside>

Voordat een standaard uitgebracht wordt, moet de uitvoering van een kwaliteitscheck onderdeel van de procedure zijn.

De gebruikte methodiek dient expliciet beschreven te zijn, of een verwijzing naar een bestaande methodiek dient opgenomen te zijn.
Het toepassen van een methodiek voor standaardisatie zal leiden tot een hogere kwaliteit.

Methodiek informatiemodel en andere technische onderdelen: Zie het hoofdstuk met technische uitgangspunten. 

## Operationeel

De operationale inrichting wordt beschreven in hoofdstuk 12.


