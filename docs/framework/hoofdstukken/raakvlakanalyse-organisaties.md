# Raakvlak: Organisaties

De raakvlakanalyse beschijft in drie hoofdstukken welke beheerorganisaties, partijen en samenwerkingsverbanden er zijn die te maken hebben met wetgeving, standaarden of informatiemodellen, databronnen en niet-commerciële applicaties met als inhoud: 

1. Het [=verkeerskundige wegennetwerk=] en de fysieke ligging van de wegen.
2. De digitale representatie van verkeersborden in andere use cases in de fases van de levenscyclus: Ontwerp, Bouw, Beheer, Gebruik, Sloop.

## Programma Netwerkregistratie

Het [=Programma Netwerkregistratie=] werkt aan het op orde brengen van de verkeerskundige wegendata; dit zijn de data die gaan over wélke beperkingen op welke wegen gelden en wélk verkeer op welke wegen is toegestaan (ge- en verboden). De verkeerskundige wegendata zijn essentieel voor wegbeheerders en serviceproviders om het verkeer sneller, veiliger en groener te maken. <a href="https://dutchmobilityinnovations.com/spaces/1270/programma-netwerkregistratie/landing">Website Programma Netwerkregistratie</a></dd>

Het verband met het [=NWB=]:<br>
De eerste stap van de technische en inhoudelijke ontwikkeling van één samenhangende Netwerkregistratie Wegen zal zijn om samen met het [=NDW=] het bestaande Nationaal Wegen Bestand (NWB) door te ontwikkelen naar een NWB+ om alle wegbeheerders optimaal van de juiste, volledige en actuele verkeerskundige data te kunnen voorzien. 

**Raakvlaktype: Gezamenlijke ontwikkeling **

Het [=Informatiemodel Verkeerstekens=] wordt in samenwerking met het programma opgesteld.

<figure>
<img src="./hoofdstukken/media/programmanetwerkregistratie.png">
<figcaption>Het Programma Netwerkregistratie.</caption>
</figure>

## NDW

Het [=NDW=] levert veel verkeersgegevens:
* Het actuele [=verkeerskundige wegennetwerk=]: het Nationaal Wegen Bestand ([=NWB=])
* De actuele verkeersborden: [=Verkeersbordendata=]
* Zowel actuele als historische verkeersgegevens over intensiteiten, puntsnelheden en reistijden;
* Situatieberichten over wegwerkzaamheden
* Status (open/dicht) van bruggen, spitsstroken, plusstroken en rijtstroken. 

NDW maakt gebruik van DATEX-II, een Europese standaard. 

Het NDW beheert de volgende voor dit document relevante databronnen:

* [=NWB=]
* [=Verkeersbordendata=]

**Raakvlaktype: Gezamenlijke ontwikkeling en beheer**

Het [=Informatiemodel Verkeerstekens=] wordt in samenwerking met het NDW opgesteld en beheerd.



## KOOP

Verkeersbesluiten zijn officiële overheidspublicaties. [=KOOP=] levert de infrastructuur/website om onder andere verkeersbesluiten op te publiceren en ontwikkelt en beheert een [=verkeersbesluiten applicatie=] waarmee de wegbeheerder verkeersbesluiten kan aanmaken en publiceren. De [=verkeerskundige informatie=] bij een verkeersbesluit is in het algemeen in tekst of als PDF bijlage aanwezig en minder gestructureerd.

**Raakvlaktype: Gebruik informatiemodel**
KOOP kan bij het publiceren van verkeersbesluiten en bij het inrichten van een verkeersbesluiten applicatie het [=Informatiemodel Verkeerstekens=] gebruiken. KOOP denkt mee in een samenwerkingsverband waarin ook de ontwikkeling van het [=Informatiemodel Verkeerstekens=] besproken wordt.

## Programma Digitalisering Overheden

In het landelijke [=programma Digitalisering Overheden=] werken 5 landsdelen samen om er voor te zorgen dat in 2023 alle wegbeheerders 'digitaal capabil in mobiliteit' te zijn. Hiervoor is een [=Data Top 15=] opgesteld, met onder andere maximumsnelheden, verkeersborden en andere datasets. 


**Raakvlaktype: Buiten scope** Potentieel gebruik informatiemodel.


## Vereniging Nederlandse Gemeenten

De [=VNG=] is kartrekker van het programma [=T3D=].


### T3D
Het [=Programma Totaal 3Dimensionaal=] werkt aan verbetering van het inwinnen, registratie en het gebruik van driedimensionale geo-informatie. Drie gemeenten werken elk een van deze sporen uit in functionerende pilots. Daarbij wordt gezocht naar oplossingsrichtingen en standaarden die in te zetten zijn bij alle drie de gemeenten en toepasbaar zijn voor alle gemeenten. De resultaten worden <a href="https://alkem.io/digileefomgeving/challenges/t3d/dashboard">hier</a> gepubliceerd.

**Raakvlaktype: Buiten scope** Potentieel gebruik informatiemodel.

Dit betreft een representatie van de verkeersborden in een andere levensfase, namelijk de in beheer/gebruik zijnde verkeersborden. In het ideale geval wordt vanuit deze data een link gelegd met het type verkeersbord dat wordt gedefinieerd in het [=Informatiemodel Verkeerstekens=].


### [=Regieprogramma DisGeo=]
Het Regieprogramma Doorontwikkeling in Samenhang van de Geo-basisregistraties (DiS Geo) van het ministerie van BZK. Onderdeel van dit regieprogramma is het samenwerkingsverband voor de ontwikkeling van de samenhangende objectenregistratie ([=SOR=]) van onder meer gemeenten, provincies, waterschappen, Rijkswaterstaat, Kadaster en de Waarderingskamer. Het [=SOR=] traject heeft een relatie met het programma Centrale netwerkregistratie van het ministerie van I&W. Kennispartners bij de [=SOR=] zijn onder meer het Gemeentelijk Geo-Beraad (GGB), Geonovum en CROW.


### Inspire
In het kader van [=INSPIRE=] realiseren de Europese lidstaten een digitaal netwerk voor het uitwisselen van gegevens over de leefomgeving. Geonovum ondersteunt het Ministerie van Binnenlandse Zaken en Koninkrijksrelaties en dataproviders bij de invoering van INSPIRE in Nederland.


## DigiGO
([=DigiGO=]) maakt en beheert standaarden voor de gebouwde omgeving, waaronder de met het informatiemodel samenhangende standaard [=NLCS=] en het [DSGO], een digitaal stelsel uniforme afspraken die zorgt voor veilige, betrouwbare en gecontroleerde toegang tot data in de gebouwde omgeving. 

**Raakvlaktype: Uitgangspunten voor het informatiemodel**


**Raakvlaktype: Gezamenlijk beheer / samenhangende standaarden**

Wegbeheerders hebben te maken met een hele keten aan samenwerkingspartners en toeleveranciers, die informatie moeten uitwisselen. Daarom zal het informatiemodel moeten passen bij de BIM standaarden. In het ideale geval vindt gezamenlijk beheer plaats om standaarden op elkaar te laten aansluiten. 


## CROW

[=CROW=] beheert (naast het [=Informatiemodel Verkeerstekens=]) de volgende relevante standaarden:
* [=IMBOR=]
* [=Handboek Wegontwerp=]
* [=ASVV=]

CROW is daarnaast de facilitator van [=KPVV=]

**Raakvlaktype: Gezamenlijk beheer**

### Programma CORE-BORius
CORE staat voor samenwerkende gemeenten die een eigen centrale objectenregistratie willen hebben om informatie eenmalig op te slaan en meervoudig te delen. BORius staat voor Beheer Openbare Ruimte Informatie en Uitwissel Standaard. Het is de werktitel voor een nieuw initiatief dat ervoor zorgt dat assetmanagement organisaties hun data over alle objecten in de buitenruimte beter kunnen registreren, ontsluiten en uitwisselen. Daarvoor is het noodzakelijk dat er datastandaarden komen voor het vastleggen en delen van objectgegevens die breed worden toegepast in het gehele assetmanagement proces van programmeren, ontwerp, aanleg en beheer. [=CROW=] en Stichting Rioned voeren dit programma uit. Zie ook <a href="https://www.crow.nl/thema-s/management-openbare-ruimte/imbor/borius-initiatief-voor-een-betere-uitwisseling-van">deze website</a>.


**Raakvlaktype: Gezamenlijk beheer / samenhangende standaarden** Het [=Informatiemodel Verkeerstekens=] sluit aan op [=IMBOR=], een van de standaarden die in het CORE-BORius programma doorontwikkeld worden.



## Geonovum
Geonovum beheert de Nederlandse geo-standaarden waaronder [=IMgeo=], en is trekker van het [=DMI-ecosysteem=], het [=NDTFL=] en de [=SOR=].

**Raakvlaktype: Gezamenlijk beheer**

### KPVV

het [=Kennisprogramma Verkeer en Vervoer=] maakt kennisproducten en – diensten voor:

* gemeenten, provincies, stadsregio’s, waterschappen en hun koepels;
* belangenorganisaties, kennisinstituten, vervoerbedrijven en onderwijsinstellingen.

De hoofddoelgroepen zijn de beleidsambtenaren, managers en bestuurders die lokaal en regionaal verkeers- en vervoersbeleid ontwikkelen en realiseren. Deze groepen gebruiken verkeersmodellen om te toetsen of het ontwerp voldoent aan de mobiliteitsdoelstellingen, en zijn verantwoordelijk voor de publicatie van verkeersbesluiten. 

**Raakvlaktype: Te informeren groep**

Deze groep moet geinformeerd worden over de toepassing van het [=Informatiemodel Verkeerstekens=] bij de publicatie van verkeersbesluiten.


## PIANOO

[=PIANOo=] faciliteert het uitwisselen van kennis over aanbesteden door publieke opdrachtgevers in Buyer Groups zoals de [=Buyer Group Verkeersborden=]

### Buyer Group Verkeersborden
De [=Buyer Group verkeersborden=] en [=bewegwijzering=] bij PIANOo werkt aan het verduurzamen van verkeersborden en [=bewegwijzering=]. 


**Raakvlaktype: Buiten scope** Potentieel gebruik informatiemodel

In het ideale geval worden de concepten en definites uit het [=Informatiemodel Verkeerstekens=] toegepast binnen producten van de Buyer Group Verkeersborden / PIANOO zodat duidelijk is over welke verkeerstekens het gaat en op alle locaties voor mensen herkenbare termen ontstaan. Met links kunnen gebruikers van de eisen naar de website met definites en afbeeldingen van verkeerstekens worden verwezen. 

## NEN
De NEN beheert nationale standaarden en levert input voor CEN- en ISO normen.  De NEN, specifiek de normcommissie verkeerstekens, beheert in dit kader de relevante standaarden:
* [[NEN3381_2020]]
* [[NEN_EN_12899_1_2007]]


### Normcommissie Verkeerstekens

De [=normcommissie Verkeerstekens=] houdt zich onder de vlag van de NEN bezig met de normalisatie op het gebied van [=verkeerstekens=]. De Europese en nationale normalisatie is gericht op uniformering van het programma van eisen van de constructies van verkeerstekens binnen Nederland en Europa. De normcommissie is actief betrokken bij het opstellen en herzien van Europese normen. Ook houdt de commissie zich bezig met ontwerpen, het vaststellen van nieuwe en onderhouden van bestaande niet-RVV verkeersborden, naar aanleiding van vragen uit de markt. Het Ministerie van Infrastructuur en Milieu wordt voorzien van advies en voorstellen omtrent nieuwe RVV verkeersborden. Zie ook <a href="https://www.nen.nl/normcommissie-verkeerstekens">deze website</a> </dd>

**Raakvlaktype: Gezamenlijk beheer** Potentieel gezamenlijk beheer van de de [=statische verkeersborden=] die genomineerd zijn om in de wet te worden opgenomen. Hiervoor moeten nog afspraken worden gemaakt.


## VNVF
De Vereniging voor Nederlandse Verkeersbordenfabrikanten. Deze fabrikanten maken gezamelijk afspraken over de bestelcodes voor nieuwe verkeersborden, die logisch zijn opgebouwd uit borden, onderborden, eigen afbeeldingen en eigen teksten. De wegbeheerder zou vanuit de [=verkeerskundige informatie=] een bord moeten kunnen bestellen zonder dubbelop ook een bestelcode te hoeven registreren, immers, de inhoud van het bord is al geregistreerd. 

**Raakvlaktype: Gezamenlijk beheer**  Daarom is het uitgangspunt, dat het [=Informatiemodel Verkeerstekens=] aansluit op de bestelcodering van het VNVF, op zo'n manier dat de bestelcode kan worden afgeleid uit de [=verkeerskundige informatie=].

## Internationaal

### Vlaanderen

[=OSLO=] publiceert informatiemodellen rondom wegen en verkeer.



### Zweden
De Zweedse overheid publiceert de [=Zweedse netwerkregistratie=].

