# Raakvlak: Applicaties


## GEORGE

Kort voor: GEOgrafische Registratie van GEgevens. Applicatie van het [=NDW=], waarmee wegbeheerders ondersteund worden om de [=verkeerskundige informatie=] in het [=NWB+=] aan te passen. Daarnaast biedt George [deze viewer](https://wegkenmerken.ndw.nu/verkeersborden) waarmee iedereen de [=verkeerskundige informatie=] in het NWB kan inzien. 

* **Raakvlaktype** Gebruik van het informatiemodel 

Als het [=Informatiemodel Verkeerstekens=] wordt vastgesteld, zal George moeten worden aangepast om hierop aan te sluiten. De verantwoordelijke hiervoor is het [=NDW=].

## Verkeersbesluiten applicatie

De [=verkeersbesluiten applicatie=]" is een applicatie van [=KOOP=] voor het publiceren van (eenvoudige) [=Verkeerskundige informatie=] bij verkeersbesluiten.

In de huidige situatie van een verkeersbesluit wordt er alleen voor het hele verkeersbesluit gegeocodeerd. Niet per verkeersbord. En er is ook geen mogelijkheid tot het kiezen van een wegvak. 

In de huidige situatie wordt het verkeersbesluit wel op kaart visueel getoond, maar in de metadata op [Voorbeeld verkeersbesluit in huidige situatie](https://zoek.officielebekendmakingen.nl/stcrt-2021-3722.html) is slechts 1 coördinaat aangegeven. 

<figure>
<img src="../images/verkeersbesluitnu.png">
<figcaption>Huidige situatie verkeersbesluit</caption>
</figure>
 

Om betere digitale verkeerskundige informatie bij het verkeersbesluit te kunnen vastleggen is een Proof of Concept gemaakt van een prototype verkeersbordenplan KaartModule, die op dit moment met een aantal stakeholders wordt geëvalueerd. Het is publiek toegankelijk en het geeft een inkijk in de mogelijke toekomstige functionaliteiten en potentiële raakvlakken met het informatiemodel. Het is [hier](https://verkeersbesluiten-demo.overheid.nl/) te zien.

Het [Voorbeeld gewenste situatie](https://verkeersbesluiten-demo.overheid.nl/demo.html) en de verkeersbordenplan bijlage bevat wel een koppeling van het [=verkeerskundige wegennetwerk=]:

<figure>
<img src="../images/verkeersbesluitendemo.png">
<figcaption>Gewenste situatie verkeersbesluit</caption>
</figure>


## ISA

Een [=ISA=]-systeem gebruikt een snelheidsbord-herkenning met behulp van een camera of GPS gebaseerde snelheidslimiet data van wegbeheerders. Een gebruiker wordt in de auto ondersteund, doordat het voertuig geen extra gas bijgeeft als de snelheidslimiet wordt bereikt, tenzij dat actief wordt gedaan door de gebruiker. Er is geen sprake van automatisch remmen. 

De Europese Unie heeft in [=EU 2019-2144=] besloten om wel een snelheidsbeperking afdwingende versie te gaan voorschrijven, samen met een aantal andere veiligheidsmaatregelen voor voertuigen, verplicht in voertuigen die verkocht worden vanaf 2022. Dit zal van Wegbeheerders gaan vragen, om de [=verkeerskundige informatie=] beter actueel en compleet beschikbaar te maken. 

Meer Nederlandstalige informatie kan worden gevonden in de (open) CROW Publicatie [Handreiking Intelligente Snelheids Assistent (ISA) voor wegbeheerders](https://www.crow.nl/kennis/bibliotheek-verkeer-en-vervoer/kennisdocumenten/handreiking-intelligente-snelheids-assistent-isa-v)
 






