# Modelopbouw


## Modellen
Het Informatiemodel Verkeerstekens maakt gebruik van de principes die het metamodel voor informatiemodellering ([MIM](https://docs.geostandaarden.nl/mim/def-st-mim-20201023/#typen-informatiemodellen)) definieert. Hier worden vier 'lagen' van modellen gedefinieerd:

1. Niveau 1: [Model van begrippen](#model-van-begrippen)
2. Niveau 2: Conceptueel informatiemodel
3. Niveau 3: [Logisch informatiemodel](#logisch-informatiemodel)
4. Niveau 4: [Fysiek datamodel](fysiek-datamodel)

Het Informatiemodel Verkeerstekens acteert in niveau 1 en niveau 3. Niveau 2 wordt over geslagen en bestaat alleen impliciet. Niveau 4 beschrijft de distributievormen van het Informatiemodel Verkeerstekens.

### Model van begrippen
Bij het informatiemodel verkeersborden wordt een Model van Begrippen gepubliceerd.
Het model van begrippen is in deze context gelijk aan een 'vocabulaire' ofwel een woordenboek met termen en definities.  Dit is gebaseerd op [[SKOS-reference]]. Zowel het MIM als de NEN2660-2 bevelen dit aan. 

De volgende onderdelen uit SKOS worden gebruikt:

* Term ([skos:Concept](https://www.w3.org/2004/02/skos/core#Concept)): Een term die verwijst naar een begrip in de thesaurus.
* Voorkeursterm ([skos:preflabel](https://www.w3.org/2004/02/skos/core#prefLabel)), in het Engels en Nederlands
* Definitie ([skos:definition](https://www.w3.org/2004/02/skos/core#definition)): De definitie of beschrijving van de term, in het Engels en Nederlands.


#### Bronnen van definities

Indien een definitie is overgenomen uit de [=RVV 1990=] of andere bron, wordt dit opgenomen in de tekst van de definitie ("Bron: RVV 1990, paragraaf 1") met daarbij een link naar de bron met de semantische relatie [rdfs:seeAlso](https://www.w3.org/TR/rdf-schema/#ch_seealso)


### Logisch informatiemodel

Het logisch informatiemodel wordt in de volgende 3 delen gepubliceerd, zoals wordt aanbevolen bij het MIM:

1. De concepten en hun onderlinge relaties
2. De waardelijsten, waaronder de standaard iconen
3. De standaard Fysieke Platen, om te kunnen vergelijken met beheerde borden conform [=IMBOR=], of verkeersborden uit ontwerp en uitvoering conform [=NLCS=].


### Fysiek datamodel
Het fysieke datamodel in LinkedData kan gelijk worden gesteld aan de 'serialisatie'. In het geval van het Informatiemodel Verkeerstekens is dit [[turtle]].

De Ontologie van het Informatiemodel Verkeerstekens is te verkennen in de viewer (toevoegen link)














