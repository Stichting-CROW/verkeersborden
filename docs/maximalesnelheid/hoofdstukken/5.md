# Controlemechanismes


## Gebruikersondersteuning databeheer
De controlemechanismes voor de verkeerskundige informatie bestaan uit SPARQL queries waarmee onderzocht kan worden of de verkeerskundige informatie actueel, betrouwbaar en compleet is. Dit gaat om het eruit filteren van fouten, die door een systeem op logische wijze eruit gefilterd kunnen worden. Dit neemt niet weg, dat altijd een menselijke controle moet worden gedaan omdat een fout, zoals het volledig niet opnemen van een verkeersregel, niet ontdekt kan worden door een systeem, maar wel door de wegbeheerder die een gebied kent. 

### Statische snelheid
In eerste instantie bevat het informatiemodel de scope van "vaste verkeersborden met vaste verkeersregels". Dit is de informatie die de wegbeheerder zelf samenstelt. De wegbeheerder legt bij elk wegvak vast welk [=RVV1990-WegType=] en [=RVV1990-RijbaanType=] en [=RVV1990-WeginrichtingsType=] van toepassing zijn.

Controlemechanismes bij maximumsnelheid: (geen uitputtende lijst)
* Heeft het wegvak een [=RVV1990-WegType=]?
* Indien het wegtype bibeko of bubeko: heeft het wegvak een [=RVV1990-RijbaanType=]?
* Indien het wegtype bibeko: heeft het wegvak een [=RVV1990-WeginrichtingsType=]?
* Hebben alle juncties met meer dan twee wegvakken eraan een attribuut "kruispunt"?

### Tijdelijke snelheid
In tijdelijke verkeerssituaties worden tijdelijk andere vaste verkeersregels gevolgd, deze kunnen in de verkeerskundige informatie worden opgenomen met een begin- of eindtijd. Zo kan de wegbeheerder een tijdfelijke snelheidssverlaging bij wegwerkzaamheden opnemen in de verkeerskundige informatie. 


### Dynamische snelheid
De dynamische verkeersborden en dito regels kunnen in principe dezelfde informatie bevatten als de statische verkeersborden en ook met dit informatiemodel gepubliceerd worden. 