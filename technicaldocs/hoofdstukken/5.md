
### Alignments



### IMBOR

<dfn>IMBOR</dfn> Informatiemodel Beheer Openbare Ruimte, open standaard beheerd door CROW. IMBOR bevat de afspraken over de benamingen en definities van alle type objecten in de openbare ruimte en de beheergegevens die per type object vastgelegd kunnen worden.

Met hulp van IMBOR kan een beheerder allerlei informatie vastleggen over de verkeersborden, bijvoorbeeld materiaal, afmetingen enzovoorts, die nodig is voor beheer. In IMBOR wordt ook een waardelijst bijgehouden met typen borden. Daarin staan veel voorkomende standaard fysieke platen. 
Het informatiemodel gaat de samenstelling van deze standaard fysieke platen publiceren met de gebruikte achtergrondschilden en iconen, waarmee explicieter vast komt te liggen wat er op deze standaard platen staat. Deze worden één op één gematched met de waardelijst uit IMBOR. 

Zo kan de wegbeheerder een bord in een beheersysteem één op één matchen met een bord zoals dat wordt weergegeven in een landelijke registratie op basis van het informatiemodel.

De link die hiervoor gebruikt wordt is [skos:closeMatch](https://www.w3.org/2004/02/skos/core#closeMatch)

### NLCS
In NLCS zijn symbolen opgenomen voor de meest voorkomende standaard verkeersborden. Deze symbolen krijgen een één op één match met de standaard fysieke platen uit het informatiemodel.

Zo kan een ontwerper één op één de informatie van de landelijke registratie matchen met de ontwerp- of revisietekening, en kan de landelike registratie of de wegbeheerder één op één herkennen welk type bord vervallen, verplaatst of toegevoegd is.

De link die hiervoor gebruikt wordt is [skos:closeMatch](https://www.w3.org/2004/02/skos/core#closeMatch). De symbolen met status bestaand, vervallen, nieuw, tijdelijk en revisie worden allemaal met dezelfde link verbonden aan de standaard verkeersborden.