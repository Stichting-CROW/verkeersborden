# Raakvlakanalyse

De raakvlakanalyse beschijft welke beheerorganisaties, partijen en samenwerkingsverbanden er zijn die te maken hebben met wetgeving, standaarden of informatiemodellen, databronnen en niet-commerciële applicaties met als inhoud: 

1. Het functionele wegennetwerk en de fysieke ligging van de wegen.
2. De digitale representatie van verkeersborden in andere use cases in de fases van de levenscyclus: Ontwerp, Bouw, Beheer, Gebruik, Sloop.


## Beheerorganisaties

### DigiGO

<dfn data-lt="DigiGO">DigiGO</dfn>
<dd>Het programma Digitaal Stelsel Gebouwde Omgeving maakt een set van uniforme afspraken die zorgt voor veilige, betrouwbare en gecontroleerde toegang tot data in de gebouwde omgeving. Met deze uniforme afspraken maken alle ketenpartners die actief zijn in de verschillende fases van de levenscyclus van een bouwwerk makkelijk en veilig gebruik van reeds beschikbare data. Waardoor zij in staat zijn om hun onderlinge – digitale - samenwerking te verbeteren, en efficiënter en duurzamer te werken. Zie voor meer informatie de [website van DigiGO](https://www.digigo.nu/default.aspx) </dd>

**Raakvlaktype: Uitgangspunten voor het informatiemodel**

Wegbeheerders hebben te maken met een hele keten aan samenwerkingspartners en toeleveranciers, die informatie moeten uitwisselen. Daarom zal het informatiemodel moeten passen in een groter stelsel van informatiemodellen, die onderdeel zijn van het Digitaal Stelsel Gebouwde Omgeving. 


### BIM loket

<dfn data-lt="BIM loket">BIM loket</dfn>
<dd>Het BIM loket beheert nationale Bouwwerk Informatie Management standaarden voor de bouwsector Zie voor meer informatie de [website](https://www.bimloket.nl) </dd>

Het BIM loket beheert in dit kader deze BIM relevante standaarden:

* [=NLCS=]
* [=CB-NL=]

**Raakvlaktype: Gezamenlijk beheer**

Wegbeheerders hebben te maken met een hele keten aan samenwerkingspartners en toeleveranciers, die informatie moeten uitwisselen. Daarom zal het informatiemodel moeten passen bij de BIM standaarden. In het ideale geval vindt gezamenlijk beheer plaats om standaarden op elkaar te laten aansluiten. 


### CROW
<dfn data-lt="CROW">CROW</dfn>
<dd>Kennisinstelling voor de openbare ruimte en infrastructuur </dd>

CROW beheert (naast het [=Informatiemodel Verkeerstekens=]) de volgende relevante standaarden:
* [=IMBOR=]
* [=Handboek Wegontwerp=]
* [=ASVV=]

**Raakvlaktype: Gezamenlijk beheer**



#### KPVV

<dfn data-lt="KpVV|Kennisprogramma Verkeer en Vervoer">KpVV</dfn>
<dd>Onder de vlag van CROW wordt het Kennisprogramma Verkeer en Vervoer uitgevoerd. Doel van dit programma is om door middel van kennis bij te dragen aan de kennisbehoefte van de decentrale overheden op het gebied van mobiliteit. De projecten zijn gericht op het ontwikkelen van nieuwe kennisproducten of op kennisontwikkeling en – uitwisseling (bv communities).  Zie ook <a href="https://www.kpvv.nl/">deze website</a>  </dd>

De kennisproducten en – diensten worden gebruikt door:

* gemeenten, provincies, stadsregio’s, waterschappen en hun koepels;
* belangenorganisaties, kennisinstituten, vervoerbedrijven en onderwijsinstellingen.

De hoofddoelgroepen zijn de beleidsambtenaren, managers en bestuurders die lokaal en regionaal verkeers- en vervoersbeleid ontwikkelen en realiseren. Deze groepen gebruiken verkeersmodellen om te toetsen of het ontwerp voldoent aan de mobiliteitsdoelstellingen, en zijn verantwoordelijk voor de publicatie van verkeersbesluiten. 

**Raakvlaktype: Te informeren groep**

Deze groep MOET geinformeerd worden over de toepassing van het [=Informatiemodel Verkeerstekens=] bij de publicatie van verkeersbesluiten.


### PIANOO

<dfn data-lt="PIANOO">PIANOO</dfn>
<dd> PIANOo, Expertisecentrum Aanbesteden van het ministerie van Economische Zaken en Klimaat heeft als taak het inkopen en aanbesteden bij overheden te professionaliseren. PIANOo brengt experts op inkoop- en aanbestedingsgebied bij elkaar, bundelt kennis en ervaring en geeft advies en praktische tips. 
PIANOo valt per 1 januari 2017 onder de directie Nationale Programma's van de Rijksdienst voor Ondernemend Nederland (RVO).  Zie ook <a href="https://www.pianoo.nl/nl">deze website</a></dd> 


#### Buyer Group Verkeersborden

<dfn data-lt="Buyer Group verkeersborden|">Buyer Group verkeersborden</dfn>
<dd>De publieke opdrachtgevers in de Buyer Group verkeersborden en [=bewegwijzering=] werken samen aan het verduurzamen van verkeersborden en [=bewegwijzering=]. In maandelijkse sessies delen de opdrachtgevers kennis en ervaringen en werken zij samen aan één duurzame marktvisie en -strategie. Deze strategie passen deelnemers toe in hun eigen projecten. Zie ook <a href="https://www.pianoo.nl/nl/themas/maatschappelijk-verantwoord-inkopen/buyer-groups/buyer-group-verkeersborden-en">deze website</a>  </dd>


**Raakvlaktype: Buiten scope** Potentieel gebruik informatiemodel

In het ideale geval worden de concepten en definites uit het [=Informatiemodel Verkeerstekens=] toegepast binnen producten van de Buyer Group Verkeersborden / PIANOO zodat duidelijk is over welke verkeerstekens het gaat en op alle locaties voor mensen herkenbare termen ontstaan. Met links kunnen gebruikers van de eisen naar de website met definites en afbeeldingen van verkeerstekens worden verwezen. 

### NEN
De NEN beheert nationale standaarden en levert input voor CEN- en ISO normen.  De NEN beheert in dit kader de relevante standaarden:

* [=NEN3381:2020=] De NEN3381:2020 wordt beheerd door de normcommissie Verkeerstekens.


#### Normcommissie Verkeerstekens

<dfn data-lt="Normcommissie Verkeerstekens">Normcommissie Verkeerstekens</dfn>
<dd>De normcommissie Verkeerstekens houdt zich onder de vlag van de NEN bezig met de normalisatie op het gebied van [=verkeerstekens=]. De Europese en nationale normalisatie is gericht op uniformering van het programma van eisen van de constructies van verkeerstekens binnen Nederland en Europa. De normcommissie is actief betrokken bij het opstellen en herzien van Europese normen. Ook houdt de commissie zich bezig met ontwerpen, het vaststellen van nieuwe en onderhouden van bestaande niet-RVV verkeersborden, naar aanleiding van vragen uit de markt. Het Ministerie van Infrastructuur en Milieu wordt voorzien van advies en voorstellen omtrent nieuwe RVV verkeersborden. Zie ook <a href="https://www.nen.nl/normcommissie-verkeerstekens">deze website</a> </dd>

**Raakvlaktype: Buiten scope** Potentieel gezamenlijk beheer

In de toekomst is de normcommissie verkeerstekens een partij om mee samen te werken om de lijst verkeersborden bij te houden die op de nominatie staan om bij een volgende wetswijziging te worden opgenomen.


### NDW

<dt><dfn data-lt="NDW|Nationaal Dataportaal Wegverkeer">NDW</dfn>
<dd>Het Nationaal Dataportaal Wegverkeer. Onder vlag van het NDW werken Nederlandse overheden samen aan het inwinnen, combineren, opslaan en distribueren van mobiliteitsdata. Deze gegevens zijn essentieel voor het managen van het verkeer, ze voeden talloze verkeersinformatiediensten en vormen een stevige basis onder het mobiliteitsbeleid in ons land. NDW is de gezamenlijke organisatie die de inwinning van de gegevens organiseert, toeziet op de kwaliteit, data verrijkt, opslaat en publiceert. Zie ook <a href="https://www.ndw.nu/">hun website</a>   </dd>

Het NDW beheert de volgende relevante databronnen:

* [=NWB=]
* [=Verkeersbordendata=]

**Raakvlaktype: Gezamenlijke ontwikkeling en beheer**

Het [=Informatiemodel Verkeerstekens=] wordt in samenwerking met het NDW opgesteld en beheerd.

### Programma Netwerkregistratie

<dfn data-lt="Programma Netwerkregistraties">Programma Netwerkregistraties</dfn>
<dd>Het Programma Netwerkmanagement is een samenwerkingsverband; niet alleen van bronhouders en wegbeheerders van Gemeenten, Provincies, Waterschappen, RWS en het Ministerie van IenW, maar ook van een scala aan publieke en private makers en gebruikers van verkeerskundige wegendata.

Het Programma Netwerkregistratie werkt aan het op orde brengen van de verkeerskundige wegendata; dit zijn de data die gaan over wélke beperkingen op welke wegen gelden en wélk verkeer op welke wegen is toegestaan (ge- en verboden). De verkeerskundige wegendata zijn essentieel voor wegbeheerders en serviceproviders om het verkeer sneller, veiliger en groener te maken. <a href="https://dutchmobilityinnovations.com/spaces/1270/programma-netwerkregistratie/landing">hun website</a></dd>

Het verband met de [=NWB=]
De eerste stap van de technische en inhoudelijke ontwikkeling van één samenhangende Netwerkregistratie Wegen zal zijn om samen met het NDW het bestaande Nationaal Wegen Bestand (NWB) door te ontwikkelen naar een NWB+ om alle wegbeheerders optimaal van de juiste, volledige en actuele verkeerskundige data te kunnen voorzien. 

**Raakvlaktype: Gezamenlijke ontwikkeling **

Het [=Informatiemodel Verkeerstekens=] wordt in samenwerking met het programma opgesteld.

### KOOP

<dfn data-lt="Kennis- en Exploitatiecentrum voor Officiële Overheidspublicaties|KOOP">KOOP</dfn>
<dd>Kennis- en Exploitatiecentrum voor Officiële Overheidspublicaties. De primaire taak van KOOP is het rechtsgeldig bekendmaken en beschikbaar stellen van wet- en regelgeving van alle overheden van Nederland.  </dd>

Verkeersbesluiten zijn dit zijn officiële overheidspublicaties. KOOP publiceert verkeersbesluiten en ontwikkelt een [=verkeersbesluiten applicatie=] voor het publiceren van (eenvoudige) [=Verkeerskundige informatie=] bij verkeersbesluiten.

**Raakvlaktype: Gebruik informatiemodel**
KOOP kan bij het publiceren van verkeersbesluiten en bij het inrichten van een verkeersbesluiten applicatie het [=Informatiemodel Verkeerstekens=] gebruiken. KOOP denkt mee in een samenwerkingsverband waarin ook de ontwikkeling van het [=Informatiemodel Verkeerstekens=] besproken wordt.

### Programma Digitalisering Overheden

<dfn data-lt="Programma Digitalisering Overheden">Programma Digitalisering Overheden</dfn>
<dd>In het landelijke programma 'Digitalisering Overheden' werken 5 landsdelen samen om er voor te zorgen dat in 2023 alle wegbeheerders 'digitaal capabil in mobiliteit' te zijn. Hiervoor is een [=Data Top 15=] opgesteld, met onder andere maximumsnelheden, verkeersborden en andere datasets. </dd>


**Raakvlaktype: Buiten scope** Potentieel gebruik informatiemodel.


## Wetgeving


### RVV 1990
<dfn data-lt="RVV1990|RVV 1990|Reglement verkeersregels en verkeerstekens 1990">RVV 1990</dfn>
<dd>Het Reglement verkeersregels en verkeerstekens 1990 is een uitvoeringsbesluit bij de Wegenverkeerswet 1994. In het RVV zijn de verkeersregels en verkeerstekens te vinden die in Nederland van toepassing zijn. Zie ook <a href="https://wetten.overheid.nl/jci1.3:c:BWBR0004825&z=2021-07-01&g=2021-07-01">deze website</a></p></dd>



**Raakvlaktype: Bron voor informatiemodel**

Het RVV 1990 is de primaire bron voor [=verkeersregels=], [=waarschuwingen=], [=adviessnelheden=] en bijbehorende verkeersborden die worden opgenomen in het [=Informatiemodel Verkeerstekens=].


### BABW

<dfn data-lt="BABW|Uitvoeringsvoorschriften BABW inzake verkeerstekens">BABW</dfn>
<dd> Besluit Administratieve Bepalingen inzake het Wegverkeer. De Algemene maatregel van bestuur waarbij regels worden gesteld voor het nemen van verkeersbesluiten en verkeersmaatregelen <a href="https://data.crow.nl/thesaurus/term/5BB62D05-7691-4A69-8950-740AA16AFD45">bron:CROW thesaurus</a>. De BABW bevat regels over de plaatsing en uitvoering/materialisatie van verkeersborden. BABW verwijst naar de [=NEN3381:2020=] voor visualisaties.  Zie ook <a href="https://wetten.overheid.nl/jci1.3:c:BWBR0009104&hoofdstuk=II&paragraaf=3&z=2012-07-01&g=2012-07-01">deze website</a></dd>   


**Raakvlaktype: Bron voor informatiemodel**

* De afbeeldingen van de verkeersborden in het informatiemodel MOETEN gevisualiseerd zijn conform de [=BABW=]
* Het informatiemodel MOET de mogelijkheid bieden om aan te duiden of een bord bedoeld is als [=voorwaarschuwingsbord=].
* Het informatiemodel MOET de mogelijkheid bieden om aan te duiden of een bord bedoeld is als [=herhalingsbord=].

<dfn data-lt="Voorwaarschuwingsbord">Voorwaarschuwingsbord</dfn>
<dd>Een op enige afstand voor het bord geplaatst identiek bord van bijlage 1 van het RVV 1990, met een onderbord waarop een afstandsaanduiding is vermeld. Definitie conform de [=BABW=].</dd>

<dfn data-lt="Herhalingsbord">Herhalingsbord</dfn>
<dd>Een bord geplaatst ter herinnering aan eenzelfde bord dat aan het begin van een en hetzelfde wegvak geplaatst is. Definitie conform de [=BABW=].</dd>

**Raakvlaktype: Buiten scope** Potentieel gebruik informatiemodel.

In het ideale geval worden de concepten en definites uit het [=Informatiemodel Verkeerstekens=] toegepast binnen de BABW

## Standaarden


### CB-NL

<dfn data-lt="CB-NL|Conceptenbibliotheek Nederland">CB-NL</dfn>
<dd>De Nederlandse Conceptenbibliotheek voor de gebouwde omgeving, een digitale, semantische bibliotheek beheerd door BIM loket. Deze bevat uniformerende definities en legt via beschrijvingen verbindingen tussen standaarden, normen, objecten en producten van bestaande bibliotheken. CB-NL is bedoeld om ontologien zoals het [=Informatiemodel Verkeerstekens=] of objecttypenbibliotheken van asset managers en bouwbedrijven met elkaar te kunnen verbinden. Een goedwerkende CB-NL kan informatie uitwisselen en delen tussen bouwdisciplines en -partijen aanzienlijk versnellen. CB-NL is gratis toegankelijk via internet. Zie ook <a href="https://www.bimloket.nl/p/98/CB-NL">deze website</a> </dd>


**Raakvlaktype: Gezamenlijk beheer**

CB-NL is de logsiche plek om relaties tussen het [=Informatiemodel Verkeerstekens=] en andere standaarden zoals NLCS te publiceren, waarbij een afspraak moet worden gemaakt over het beheer van de relatie tussen beide standaarden. Voorwaarde is wel dat een standaard gepubliceerd is als ontologie in linked data.

* De begrippen en definities uit het [=Informatiemodel Verkeerstekens=] en Verkeersbesluiten MOETEN worden gelinked aan concepten in CB-NL. 


### NLCS

<dfn data-lt="NLCS|De Nederlandse CAD Standaard">NLCS</dfn>
<dd> BIM loket beheert de Nederlandse CAD Standaard, de Nederlandse CAD standaard voor uitwisseling van informatie in 2D CAD-ontwerptekeningen. CAD betekent Computer-aided design: het ontwerpen van onder meer constructies en apparaten met behulp van computerprogramma's. De NLCS bevat basisafspraken over het omgaan met metadata, digitaal tekenen, het uiterlijk van de tekening en – vooral – de bestandsopbouw van 2D-tekenwerk. Deze afspraken zijn onafhankelijk van de CAD-platforms die geleverd worden door softwareleveranciers.  Zie ook <a href="https://www.bimloket.nl/p/365/NLCS">deze website</a>  </dd>

 
Met NLCS worden de objecten op een tekening herkend door alle partijen. Het doel van NLCS is het vermijden van dubbel werk, misverstanden en extra kosten met eenduidige tekeningen. Dit vergroot de efficiency, de kwaliteit, geeft een completer en eenduidig beeld en versnelt de tijdigheid waarmee wijzigingen worden gecommuniceerd. 

Circa 30% van de ontwerptekeningen bij verkeersbesluiten komen uit CAD-systemen. Tijdens het ontwerpproces wordt veel onderliggende digitale informatie gemaakt, maar deze informatie wordt niet optimaal ontsloten voor bijvoorbeeld publicatie van de [=verkeerskundige informatie=] in de gebruiksfase. NLCS kan verbeterd worden zodat de informatie uit het ontwerp handiger kan worden overgenomen naar de volgende fase, bijvoorbeeld voor het publiceren van de actuele verkeerskundige situatie op een weg.

**Raakvlaktype: Gebruik informatiemodel**

 BIM loket wil op verzoek van het Ministerie van Infrastructuur en Waterstaat de verkeersborden opnemen in de NLCS standaard zodra deze gepubliceerd worden in het [=Informatiemodel Verkeerstekens=]. Het betreft dan de kijkrichting, positie en het type verkeersbord met onderbord. Vervolgens wil het BIM-loket nadere afspraken maken met de leveranciers van CAD-systemen om digitale informatie over de verkeersborden beschikbaar te kunnen maken voor andere systemen, waaronder potentieel de [verkeersbesluiten applicatie] van [=KOOP=]. 


### ASVV

<dfn data-lt="ASVV|Aanbevelingen voor Verkeersvoorzieningen Binnen de Bebouwde Kom">ASVV</dfn>
<dd> CROW publiceert de ASVV, de Aanbevelingen voor Verkeersvoorzieningen Binnen de Bebouwde Kom. De kennis uit de ASVV wordt gebruikt door verkeerskundig ontwerpers, adviseurs, wegbeheerders, beleidsmedewerkers en juristen. De ASVV is op dit moment geen open standaard, er moet een abonnement voor worden afgesloten. Zie ook <a href="https://www.crow.nl/publicaties/asvv-2021">deze website</a> </dd>

**Raakvlaktype: Buiten scope** Potentieel gebruik informatiemodel

In het ideale geval worden de concepten en definites uit het [=Informatiemodel Verkeerstekens=] toegepast binnen de ASVV zodat op alle locaties voor mensen herkenbare termen ontstaan. Met links kunnen gebruikers van het handboek naar de website met definites en afbeeldingen van verkeersborden worden verwezen. 


### Handboek Wegontwerp

<dt><dfn data-lt="Handboek Wegontwerp">Handboek Wegontwerp</dfn>
<dd>CROW publiceert het Handboek Wegontwerp. Dit is een bundeling kennis, richtlijnen en praktijkvoorbeelden rond het ontwerp van wegen buiten de bebouwde kom (Bubeko). Het Handboek Wegontwerp is geen open standaard maar kennis waarvoor een abonnement moet worden afgesloten. Zie ook <a href="https://www.crow.nl/productpakketten/handboek-wegontwerp-2013-serie-papier-onlin">deze website</a>     </dd>

CROW publiceert het Handboek Wegontwerp. Dit is een bundeling kennis, richtlijnen en praktijkvoorbeelden rond het ontwerp van wegen buiten de bebouwde kom (Bubeko). Het Handboek Wegontwerp is geen open standaard maar kennis waarvoor een abonnement moet worden afgesloten. 

**Raakvlaktype: Buiten scope** Potentieel gebruik informatiemodel

In het ideale geval worden de concepten en definites uit het [=Informatiemodel Verkeerstekens=] toegepast binnen het Handboek Wegontwerp zodat op alle locaties voor mensen herkenbare termen ontstaan. Met links kunnen gebruikers van het handboek naar de website met definites en afbeeldingen van verkeersborden worden verwezen. 

<aside class="note" title="Vanuit [=Informatiemodel Verkeerstekens=] verwijzen naar Handboek Wegontwerp en ASVV">
Om een betere, samenhangende digitale informatievoorziening te creëren zou het een goede aanvulling kunnen zijn, om vanuit het [=Informatiemodel Verkeerstekens=] en Verkeersbesluiten te kunnen verwijzen (met links) naar het Handboek Wegontwerp en de ASVV voor instructies (eisen) over het nemen van verkeersbesluiten, het afwegingskader voor een specifiek type besluit enzovoorts. Wegbeheerders worden door deze links geholpen met het vinden van de juiste informatie of kunnen bij een verkeersbesluit vastleggen of en hoe ze zich aan deze instructies hebben gehouden (verificatie van de eisen, vastleggen van de afwegingen bij het verkeersbesluit). Dit verrijkt de netwerkdata met gegevens over de reden waarom deze verkeersbesluiten genomen worden, op een gestructureerde manier. In combinatie met andere gegevens, bijvoorbeeld over files of ongelukken, kan dit leiden tot steeds betere inzichten, eisen en afwegingskaders.<br>
<br>
Dit vraagt wel om open publicatie van het Handboek Wegontwerp en de ASVV, zodat de informatie achter de links gevonden kan worden. Wat vraagt om een andere, structurele financiering van het beheer van Handboek Wegontwerp. Ook moet onderzocht worden of de systemen van gebruikers klaar zijn om gelinkte informatie goed weer te geven en wat de gebruikers nodig hebben.
</aside>


### Wegontwerp RWS
Rijkswaterstaat publiceert [op deze locatie](https://www.rijkswaterstaat.nl/zakelijk/werken-aan-infrastructuur/bouwrichtlijnen-infrastructuur/autosnelwegen) eigen handleidingen en richtlijnen voor wegontwerp. 

**Raakvlaktype: Buiten scope** Potentieel gebruik informatiemodel

In het ideale geval worden de concepten en definites uit het [=Informatiemodel Verkeerstekens=] toegepast binnen de richtlijnen van Rijkswaterstaat zodat op alle locaties voor mensen herkenbare termen ontstaan. Met links kunnen gebruikers van het handboek naar de website met definites en afbeeldingen van verkeersborden worden verwezen. 


### NEN3381:2020
<dfn data-lt="NEN3381:2020">NEN3381:2020</dfn>
<dd>De NEN3381:2020 "Wegmeubilair - Eisen voor permanente en tijdelijke verkeersborden" geeft de eisen, classificatie en beproevingsmethoden voor verkeersborden inclusief de ondersteuningsconstructie. Het gaat daarbij om de fysieke productie, plaatsing en beheer van de verkeersborden. Zie ook <a href="https://www.nen.nl/nen-3381-2020-nl-267378">deze website</a></dd>

De NEN3381:2020 wordt beheerd door de [=normcommissie Verkeerstekens=]. 


**Raakvlaktype: Buiten scope** Potentieel gebruik informatiemodel

In het ideale geval worden de concepten en definites uit het [=Informatiemodel Verkeerstekens=] toegepast binnen de NEN3381:2020 zodat duidelijk is op welk type [=verkeersteken=] de eisen in deze NEN-norm betrekking hebben. 



### IMBOR
<dfn data-lt="Informatiemodel Beheer Openbare Ruimte|IMBOR">IMBOR</dfn>
<dd> Het Informatiemodel Beheer Openbare Ruimte (IMBOR) bevat de afspraken over de benamingen en definities van alle type objecten in de openbare ruimte en de beheergegevens die per type object vastgelegd kunnen worden. De objecttypen uit de Basisregistratie Grootschalige Topografie ([=BGT=]) vormen de de geometrische representatie van de objecten in IMBOR. Zie ook <a href="https://www.crow.nl/thema-s/management-openbare-ruimte/imbor">deze website</a>  </dd>

<aside class="note" title="Informatiemodel, data en applicaties"><ol><li><b>Informatiemodel</b>: IMBOR is alleen een informatiemodel, géén bron van gegevens over bijvoorbeeld de locatie van in beheer zijnde verkeersborden. </li>
<li><b>Data</b>: IMBOR wordt gebruikt om informatie over de fysiek buiten geplaatste verkeersborden te kunnen opslaan. Elke wegbeheerder kan dit zelf organiseren in een eigen database of een database van een opdrachtnemer of softwareleverancier (publicatie bij de bron). Of men kan een landelijke afspraak maken om de in beheer zijnde verkeersborden ergens te publiceren, zoals via het [=NWB=] (centrale publicatie). Op dit moment zijn hiervoor geen afspraken. </li>
<li><b>Applicaties</b>: De met IMBOR gemodelleerde data over bijvoorbeeld wegvakken en verkeersborden kan worden gebruikt in applicaties. IMBOR is specifiek opgesteld voor de informatiebehoefte in areaalbeheerpakketten. Deze pakketten zijn gericht op het tactische en operationele beheer van de buitenruimte. Als een beheerder de verkeersborden in zijn/haar areaalbeheerapplicatie wil zien, kan de applicatie de bron waar de informatie wordt opgeslagen raadplegen.</li></ol>
</aside>

In IMBOR zijn 1331 soorten verkeersborden opgenomen in de categorien [=bebakening=] en [=bewegwijzering=] en daarnaast ook [=wegmarkeringen=]. Bij al deze objecten zijn attributen opgenomen opgenomen en waardelijsten. Het gaat dan om de gegevens van boren  die in de beheerfase nodig zijn, zoals bijvoorbeeld datum plaatsing, beheerder of gewenst kwaliteitsniveau van het object.  

**Raakvlaktype: Gezamenlijk beheer**

Het [=Informatiemodel Verkeerstekens=] moet aansluiten op IMBOR, maar geen dubbelingen kennen. Daarvoor is een besluit nodig waar welke informatie komt te staan. Voorstel:

1. In het [=Informatiemodel Verkeerstekens=] staan de definities van wettelijk erkende of daarvoor genomineerde verkeersborden. Deze staan dan niet meer in IMBOR
2. In IMBOR staan de verkeersborden, bewegwijzeringen  die buiten de scope van het [=Informatiemodel Verkeerstekens=] vallen. 
3. In het [=Informatiemodel Verkeerstekens=] komen verkeerskundige attributen te staan die bij het verkeersbord "-als-instantie-van-verkeerskundig ontwerp" (gewenst/gepland verkeersbord) informatie geven over datum van ingang van het besluit, en de geldigheidsperiode van het verkeersbord.
4. In IMBOR komen voor beheer relevante attributen te staan die die bij het verkeersbord "-als-instantie-van-een-beheerobject" (fysiek / bestaand / geplaatst verkeersbord) informatie geven over de datum van aanleg, beheerder en overige informatie die gegenereerd wordt tijdens bouwen en beheren van de verkeersborden.

<aside class="note" title="Besluitvorming door IMBOR beheerorganisatie">
Dit voorstel wordt samen met architectuur framework voor het [=Informatiemodel Verkeerstekens=] geagendeerd in de Stuurgroep IMBOR voor besluitvorming of dit informatiemodel in beheer wordt genomen binnen de beheerorganisatie IMBOR en of men inhoudelijk akkoord is met deze aansluiting.
</aside>




### IMGeo

<dfn data-lt="IMGeo|Informatiemodel Geografie">IMGeo</dfn>
<dd> Het Iformatiemodel ontwikkeld voor objectgerichte geografische informatie voor de [=BGT=]. Wegen zijn hierin opgenomen als 2D vlakobject. Verkeersborden zijn hierin opgenomen als 2D punt van het type "bord". </dd>

Wegbeheerders leveren actuele wegen aan voor de kaarten van de BGT op basis van het informatiemodel IMGEO. Aanvullend hierop voegen zij in hun areaalbeheerpakketten extra informatie toe aan deze wegvlakken, ten behoeve van beheer van de wegen.

**Raakvlaktype: Buiten scope** Potententieel op elkaar aansluitende informatiemodellen



### CityGML

<dt><dfn data-lt="CityGML">CityGML</dfn>
<dd>Een conceptueel model en uitwisselformaat voor de representatie, opslag en uitwisseling van virtuele 3D modellen van steden, inclusief de wegen. CityGML wordt beheerd door Open Geospatial Consortium. Zie ook <a href="https://www.ogc.org/standards/citygml">deze website</a></dd>

**Raakvlaktype: Buiten scope.** Potentiële geometrische representatievorm van de verkeersborden



## Databronnen

### NWB(+)

<dfn data-lt="NWB|Nationaal Wegen Bestand|NWB-Wegen">NWB</dfn>
<dd> Een open geografisch databestand van een wegennetwerk bestaande uit lijnen ([=NWB-wegvakken=]) en knopen ([=NWB-juncties=]) met alle wegen in Nederland die in beheer zijn bij het Rijk, provincies, gemeenten en waterschappen of beheerorganisaties zoals zoals Schiphol en Havenbedrijf Rotterdam. Ook losliggende voet- en fietspaden en onverharde wegen zijn in het NWB-Wegen opgenomen. Het NWB is gedeeld eigendom van alle wegbeheerders en gebruikers van wegendata in Nederland. Het Nationaal Wegenbestand wordt op vrijwillige basis bijgehouden door wegbeheerders, gemeenten en provincies. Zie ook <a href="https://nationaalwegenbestand.nl/wat-het-nwb">deze website</a></dd>

<dt><dfn data-lt="NWB+|Nationaal Wegen Bestand+">Nationaal Wegen Bestand+</dfn>
<dd>Een verbeterde versie van het nationaal wegen bestand, zie ook <a href="https://nationaalwegenbestand.nl/wat-het-nwb">deze website</a>    </dd>


**Raakvlaktype: Gezamenlijk beheer**



#### NWB-Wegvak

<dfn data-lt="NWB-Wegvak|NWB-wegvakken">NWB-Wegvak</dfn>
<dd>Een wegvak in het Nationaal Wegen Bestand (NWB) is een deel van een weg, dat zich tussen twee punten (juncties) bevindt. Road element conform de Europese standaard voor wegeninformatie (Geografic Data Files). Een wegvak in het NWB is een lijn met x- en y coördinaten. Elk wegvak loopt van een begin- naar een eindjunctie en kent een positieve en een negatieve richting. Welke van beide juncties als beginjunctie van het wegvak wordt benoemd, is volstrekt willekeurig. Verandering van een eigenschap van een wegvak resulteert in splitsing in twee of meerdere wegvakken. Juncties dus splitsingen van wegvakken komt voor bij gemeentegrenzen, provinciegrenzen, beheergrenzen en bij bepaalde specifieke kenmerkwijzigingen. </dd>

Daarbij gelden momenteel de volgende regels:
* Wanneer een weg uit één [=rijbaan=] bestaat, ook als die in beide richtingen bereden kan worden, is deze in het NWB opgenomen als één wegvak. 
* Wanneer een weg meerdere [=rijbanen=] heeft, wat vooral het geval is bij Rijkswegen, worden deze rijbanan als aparte wegvakken in het bestand verwerkt. 
* Het Nationaal Wegen Bestand is mog niet tot op het niveau van een [=rijstrook=] gedifferentieerd; een rijbaan met meerdere rijstroken is als één wegvak opgenomen in het NWB. Op het hoofdwegennet wordt wel het aantal rijstroken gedefinieerd als attribuut van het wegvak.

#### NWB-Junctie

<dfn data-lt="NWB-Junctie|NWB-juncties">NWB-Junctie</dfn>
<dd>het begin- of eindpunt van één of meer wegvakken in het Nationaal Wegen Bestand (NWB). In het NWB hebben juncties aan de hand van X- en Y-coördinaten een locatie in het digitale netwerk gekregen.</dd>


### Data Top 15

In het [=Programma Digitalisering Overheden=] is een Data Top 15 opgesteld, met onder andere maximumsnelheden, verkeersborden en andere datasets.
De Data Top 15 verwijst weer door naar andere programma's waarbinnen deze data wordt gepubliceerd, en naar data.overheid.nl waar individuele beheerorganisaties waaronder Rijkswaterstaat eigen data publiceren. In deze bronnen zitten dubbelingen met de gegevens die in de landelijke netwerkregistratie zullen worden opgenomen.</dd>

**Raakvlaktype: Buiten scope** Potentieel gebruik informatiemodel.



### Verkeersbordendata

<dfn data-lt="Verkeersbordendata">Verkeersbordendata</dfn>
<dd>Het NDW publiceert de <a href="https://docs.ndw.nu/api/trafficsigns/nl/index.html">actueel waargenomen verkeersborden</a> in Nederland. Het bestand is op twee bronnen gebaseerd: 

1. Mutaties die door de jaarlijkse schouwronde met auto's/camera's worden gesignaleerd. 
2. Mutaties die door de wegbeheerder worden ingevoerd. Deze bron is vanzelf actueler, maar wordt minder toegepast. 

De verkeersborden hebben, waar betrouwbaar mogelijk, een toewijzing aan een [=NWB-wegvak] en ze hebben allemaal een locatie (x,y).</dd>

**Raakvlaktype: Buiten scope** Potentieel gebruik informatiemodel.

Dit betreft een representatie van de verkeersborden in een andere levensfase, namelijk de in beheer/gebruik zijnde verkeersborden. In het ideale geval wordt vanuit deze data een link gelegd met het type verkeersbord dat wordt gedefinieerd in het [=Informatiemodel Verkeerstekens=].


### NTM
<dt><dfn data-lt="Nationaal Toegangspunt Mobiliteitsdata|NTM">NTM</dfn>
<dd>Toekomstbeeld waarbij er één centraal loket is waar alle mobiliteitsdata vindbaar en uitwisselbaar is, waar je terecht kunt met vragen over mobiliteitsdata en waar je je als gebruiker van deze data geen zorgen hoeft te maken over de kwaliteit. Dat is het Nationaal Toegangspunt Mobiliteitsdata. Het NTM wordt opgezet door het Nationaal Dataportaal Wegverkeer (NDW), in samenwerking met o.a. het samenwerkingsverband van decentrale ov-autoriteiten (DOVA), CBS en de RDW (de organisatie die de registratie van gemotoriseerde voertuigen en rijbewijzen in Nederland verzorgt).</dd>

**Raakvlaktype: Buiten scope** Potentieel gebruik informatiemodel.


### Basisregistraties

#### BGT
<dfn data-lt="BGT|Basisregistratie Grootschalige Topografie">BGT</dfn>
<dd>Een digitale kaart van Nederland waarop gebouwen, wegen, waterlopen, terreinen en spoorlijnen eenduidig zijn vastgelegd. De kaart is op 20 centimeter nauwkeurig. De informatie wordt aangeleverd door de beheerders van de objecten. Wegen zijn hierin opgenomen als 2D vlakobject. Verkeersborden zijn hierin opgenomen als 2D punt van het type "bord", op basis van het informatiemodel [=IMGeo=].</dd>

**Raakvlaktype: Buiten scope** Potententieel raakvlak via informatiemodellen

#### BRT

<dfn data-lt="BRT|Basisregistratie Topografie">BRT</dfn>
<dd>Digitale topografische bestanden op verschillende schaalniveaus op basis van inmetingen uitgevoerd door het Kadaster. Zowel de opgemaakte kaarten als de  objectgerichte bestanden zijn beschikbaar als open data.  </dd>

**Raakvlaktype: Buiten scope** Potententieel raakvlak via informatiemodellen

#### BAG

<dfn data-lt="BAG|Basisregistratie Adressen en Gebouwen">BAG</dfn>
<dd>Landelijke registratie met gemeentelijke basisgegevens van alle adressen en gebouwen in een gemeente </dd>

**Raakvlaktype: Buiten scope** Potententieel raakvlak via informatiemodellen

<dfn data-lt="WKD|Wegkenmerken Database">WKD</dfn>
<dd>De gegevens over de maximum snelheden op het Nederlandse onderliggende wegennet. De bestanden zijn beschikbaar als een landelijke webservices via het open data portaal van Rijkswaterstaat</p> </dd>

**Raakvlaktype: Buiten scope** Potententieel raakvlak via informatiemodellen

<dfn data-lt="WEGGEG|Weggegevens">WEGGEG</dfn>
<dd>De gegevens over de maximum snelheden op het Nederlandse hoofdwegennet. De bestanden zijn beschikbaar als een landelijke webservices via het open data portaal van Rijkswaterstaat </dd>

**Raakvlaktype: Buiten scope** Potententieel raakvlak via informatiemodellen




#### SOR
<dfn data-lt="Samenhangende Objectenregistratie|SOR">SOR</dfn>
<dd>Samenhangende Objectenregistratie. Ontwikkeling met als doel dat de basisregistraties in de toekomst goed op elkaar aansluiten, zonder overlap. </dd>

**Raakvlaktype: Buiten scope** Potententieel raakvlak van de informatiemodellen


### T3D

<dfn data-lt="Programma Totaal 3Dimensionaal|T3D|Totaal 3Dimensionaal">Totaal 3Dimensionaal</dfn>
<dd>Een programma van de Vereniging Nederlandse Gemeenten (VNG) waarbinnen gewerkt wordt aan verbetering van het inwinnen, registratie en het gebruik van 3 dimensionale geo-informatie. </dd>

Hierbij wordt [=CityGML=] gezien als een handig formaat om in te publiceren. 

**Raakvlaktype: Buiten scope** Potentieel gebruik informatiemodel.

Dit betreft een representatie van de verkeersborden in een andere levensfase, namelijk de in beheer/gebruik zijnde verkeersborden. In het ideale geval wordt vanuit deze data een link gelegd met het type verkeersbord dat wordt gedefinieerd in het [=Informatiemodel Verkeerstekens=].


## Applicaties


### Verkeersbesluiten applicatie

<dfn data-lt="verkeersbesluiten applicatie">verkeersbesluiten applicatie</dfn>
<dd>Een applicatie van [=KOOP=] voor het publiceren van (eenvoudige) [=Verkeerskundige informatie=] bij verkeersbesluiten </a></dd>

In de huidige situatie van een verkeersbesluit wordt er alleen voor het hele verkeersbesluit gegeocodeerd. Niet per verkeersbord. En er is ook geen mogelijkheid tot het kiezen van een wegvak. 

In de huidige situatie wordt het verkeersbesluit wel op kaart visueel getoond, maar in de metadata op [Voorbeeld verkeersbesluit in huidige situatie](https://zoek.officielebekendmakingen.nl/stcrt-2021-3722.html) is slechts 1 coördinaat aangegeven. 

<figure>
<img src="./hoofdstukken/media/verkeersbesluitnu.png">
<figcaption>Huidige situatie verkeersbesluit</caption>
</figure>
 

Om betere digitale verkeerskundige informatie bij het verkeersbesluit te kunnen vastleggen is een Proof of Concept gemaakt van een prototype verkeersbordenplan KaartModule, die op dit moment met een aantal stakeholders wordt geëvalueerd. Het is publiek toegankelijk en het geeft een inkijk in de mogelijke toekomstige functionaliteiten en potentiële raakvlakken met het informatiemodel. Het is [hier](https://verkeersbesluiten-demo.overheid.nl/) te zien.

Het [Voorbeeld gewenste situatie](https://verkeersbesluiten-demo.overheid.nl/demo.html) en de verkeersbordenplan bijlage bevat wel een koppeling van het netwerk:

<figure>
<img src="./hoofdstukken/media/verkeersbesluitendemo.png">
<figcaption>Gewenste situatie verkeersbesluit</caption>
</figure>
 






