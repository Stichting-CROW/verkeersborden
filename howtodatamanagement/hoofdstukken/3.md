# Fysieke plaat


## Inleiding
De fysieke uiting van [=verkeersmaatregelen=] zijn de [=fysieke platen=] die de weggebruiker buiten aantreft. Op deze platen staat informatie:
* Meestal één, soms twee achtergrondschilden met kleuren volgens de [[NEN_3381_2020]]
* Op dit schild een of meerdere "iconen", dit kunnen afbeeldingen zijn van verkeersborden uit de [=RVV 1990=], of andere pictorgrammen en teksten. Ook een flashlight is opgenomen als icoon, om het gehele bord goed te kunnen beschrijven en als het moet worden vervangen te kunnen bestellen bij een fabrikant. 

In de volksmond wordt een fysieke plaat ook wel een verkeersbord genoemd. Er is bewust gekozen deze term niet te gebruiken, omdat ook een icoon in de [=RVV 1990=] als verkeersbord wordt aangeduid.
Ook een [=onderbord=] geldt als een fysieke plaat. Dit is zo gekozen, dat de borden in de landelijke registratie overeenkomen met de door de wegbeheerder fysiek te onderhouden borden in een assetbeheersysteem.

<figure>
<img src="../images/fysiekeplaat.PNG"  style="width:100%; max-width:none;">
<figcaption>Voorbeelden van fysieke platen met achtergrondschilden in zwart of wit, en iconen. Ook een los onderbord is een fysieke plaat in het informatiemodel.</caption>
</figure>


### Rooster
De positie van een icoon op de plaat wordt bepaald aan de hand van een code. Onderstaande afbeelding geeft de logica weer, waarbij uitgegaan is van maximale vrijheid om bestaande fysieke platen te registreren met meer dan één achtergrondschild, hoewel dat in de praktijk niet aan te raden is, omdat verkeersdeelnemers de overvloed aan informatie niet goed kunnen verwerken.  
* Een fysieke plaat kan een of meer achtergrondschilden bevatten; nummering van boven naar beneden met cijfers, en van links naar rechts met letters uit het alfabet. Waarin onderstaande afbeelding "achtergrondschildnummer" staat, staat in de dataset "positionnumber"
* Een achtergrondschild bevat vervolgens iconen; een icoon kan zowel een afbeelding van een verkeersbord zijn, of van een onderbord (afbeelding dan wel tekst). 

<figure>
<img src="../images/fysiekeplaatsamenstellen.png"  style="width:100%; max-width:none;">
<figcaption>De codes voor het vastleggen van de positie van iconen op de fysieke plaat; waarbij uitbreidingen naar links en naar beneden mogelijk zijn door door te nummeren / het alfabet te volgen.</caption>
</figure>

Zie de [Gids voor Databaheerder](https://docs.crow.nl/verkeersborden/howtodatamanagement/#fysieke-platen-samenstellen) voor voorbeelden. 



## Geo-locatie fysieke plaat

### WGS84
De fysieke plaat heeft een geolocatie op basis van WGS84, waarbij voor de hoogte uitgegaan is van een punt midden op de plaat aan de leeszijde.



### Draairichting
De fysieke plaat heeft een draairichting in de vorm van een hoek in het 360 graden stelsel.

## Netwerklocatie fysieke plaat

### Rijrichting
Het verkeersbord hoort altijd bij één wegvak en heeft betrekking op rijrichting Heen, of Terug, of het bord is parallel geplaatst ten opzichte van de weg, bijvoorbeeld bij parkeervakken, dan is de rijrichting: loodrecht

### Strooknummer
Een bord kan specifiek geplaatst zijn boven een rijstrook, in dat geval wordt het strooknummer aangeduid. 

### Plaatsingspercentage

Het verkeersbord is geplaatst op een percentage van het NWB-Wegvak, gerekend vanaf het startpunt van de geometrische string. Merk op dat dit tegengesteld kan zijn aan de gebruikte rijrichting. 



