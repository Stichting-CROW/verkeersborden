# Verkeersmaatregel


## NWB-Wegennetwerk 
Verkeersmaatregelen krijgen een specifieke locatie via de koppeling naar een [=NWB-wegvak=], een lijn in de geografische publicatie van het [=verkeerskundige wegennetwerk=] dat wordt gepubliceerd door het [=NDW=].

Het netwerk is als volgt opgebouwd;

* Wanneer een weg uit één [=rijbaan=] bestaat, ook als die in beide richtingen bereden kan worden, is deze in het NWB opgenomen als één NWB-Wegvak.
* Wanneer een weg meerdere rijbanen heeft, wat vooral het geval is bij Rijkswegen, worden deze rijbanen als aparte NWB-Wegvakken in het bestand verwerkt.
* Het Nationaal Wegen Bestand is nog niet tot op het niveau van een [=rijstrook=] of [=wegdelen=] gedifferentieerd; een rijbaan met meerdere rijstroken, of een weg met een trottoir, is als één wegvak opgenomen in het NWB. 

## Netwerklocatie verkeersmaatregel

Onderstaande afbeelding geeft het schematisch weer hoe de locatie van een verkeersmaatregel vastgelegd wordt. 

<figure>
<img src="./hoofdstukken/media/wegvaklocatie-verkeersregel.PNG">
<figcaption>De relatie tussen verkeersmaatregel en de locatie(s) waarvoor deze geldt. Als eerste kan een [=verkeersmaatregel=] worden beperkt tot één [=rijrichting=], [=rijstrook=] of een beperkte [=werkingslengte=] in het [NWB-wegvak=]. 
</figure>


#### NWB-Wegvak
* **wegvakid** De unieke identificatie van het wegvak


#### Rijrichting
* **rijrichting** Een verkeersregel kan gelden voor Heen en/of Terug. Als niets is ingevuld, geldt de verkeersregel in beide richtingen.

<aside class="note" title="Richting van het geometrische NWB-wegvak versus rijrichting">
Een geometrische representatie, de lijn, van een wegvak in het NWB heeft bij publicatie een beginpunt en een eindpunt. Dit is de geometrische richting van het wegvak. Daarnaast heeft het wegvak een of twee rijrichtingen: de richting waarop gereden mag worden. In onderstaand voorbeeld zie je dat bij het beginpunt van het wegvak een bord met verboden in te rijden staat. De rijrichting op het wegvak is in dit geval Terug. 
<figure>
<img src="./hoofdstukken/media/wegvakrichting.png">
<figcaption>Voorbeeld van wegvak waarbij de weg bij het beginpunt niet mag worden ingereden. De geometrische richting van de lijn op de kaart is hier tegengesteld aan de rijrichting voor voertuigen op de weg. </caption>
</figure>
</aside>

#### Strooknummer

* **strooknummer**  Een verkeersregel kan beperkt zijn tot één rijstrook en/of fietsstrook. Indien het wegvak in één rijrichting meerdere rijstroken heeft kan met het strooknummer aanduiden oplopend vanaf één genummerd vanuit het midden van de weg. Als er geen nummer is opgegeven, geldt de regel voor alle stroken in de rijrichtingen waarvoor de [=verkeersmaatregel=] geldt.

#### Werkingslengte

* Werkingslengte: **fractionstart** en **fractionend** Een verkeersregel kan een gedeelte van het wegvak/rijstrook/rijrichting beslaan, dan moet een begin- en eindfractie worden ingevuld. Dit is *De fractie ten opzichte van het geometrische beginpunt van het wegvak*. Als de rijrichting Terug is, dan moet nog steeds in tegengestelde richting de fractie bepaald worden. 

In het informatiemodel wordt ervan uitgegaan, dat de verkeersregel altijd op dezelfde plek in het wegvak begint of eindigt, je kunt dit niet per rijrichting op per wegstrook laten verschillen. Als de werkingslengte per rijrichting of rijstrook een andere begin- en eindpunt heeft ten opzichte van het NWB-wegvak, moeten er in de dataset twee verkeersregels worden aangemaakt. Onderstaande afbeelding maakt dat duidelijk.


<figure>
<img src="./hoofdstukken/media/werkingslengte.PNG">
<figcaption> In het linkervoorbeeld kun je voor het gehele wegvak opgeven welke snelheidsbeperking geldt. In het rechtervoorbeeld moet je twee verkeersregels in de dataset opnemen, omdat per rijrichting het start- en eindpunt van de werkingslengte verschilt. </caption>
</figure>



