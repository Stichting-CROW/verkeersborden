# Inleiding

## Doel van dataset
Het informatiemodel is bedoeld om te zorgen dat een SMART mobility systeem weet, welke verkeersregels er gelden op de plek (het wegvak of de rijstrook) en in de richting waar een voertuig rijdt. Daarom is het startpunten van het informatiemodel, en de manier waarop informatie wordt vastgelegd, gecentreerd rondom verkeersregels, waarschuwingen en adviezen. Deze gelden voor een zone, een of meerdere wegvakken, of voor een (deel van een) wegvak of rijstrook. De verkeersborden zijn een afgeleide daarvan (bij een verkeersregel, waarschuwing of advies kán een verkeersbord horen, of niet, in dat geval is het afgeleid uit de zone of het type wegvak waarop je rijdt.)

## Logica model

<figure>
<img src="./hoofdstukken/media/logicavastleggenverkeersregels.PNG">
<figcaption>De logica voor het vastleggen van verkeersregels</caption>
</figure>


Het model werkt op basis van de volgende logica:

1. Centraal staat de verkeersregel, waarschuwing of het advies dat men de weggebruiker wil mee geven. Bij de verkeersregel kan men beperkingen opgeven, bijvoorbeeld een bepaalde tijd waarin de regel geldig is, of een bepaald voertuigtype waarvoor de regel geldt. 

2. De verkeersregel geldt op een bepaalde locatie, met daarbij van grof naar fijn:
  * In een zone. Een zone bestaat uit meerdere wegvakken. De verkeersregel koppelt men aan de zone, en omdat een wegvak bij de zone hoort kan een computer afleiden welke regel geldt op het wegvak. Zo hoeft de databeheerder niet aan alle wegvakken informatie te koppelen die bij een groter gebied hoort. 
  * Op één wegvak. 
  * In één rijrichting van het wegvak
  * Op een deel van het wegvak, bijvoorbeeld tussen 10% en 30% van het wegvak, gezien vanaf een beginpunt.

3. De verkeersregel kan zich uiten in fysieke platen die buiten geplaatst zijn, met daarop borden en/of onderborden en aanduidingen zoals zone, herhaling of tijdelijk bord (gele kleur). Deze platen zijn in de data gekoppeld aan de verkeersregel.















