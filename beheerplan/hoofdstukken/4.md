# Operationeel

<aside class="note" title="Ken Krechmer">
Open change: de standaard heeft duidelijk beleid voor versiebeheer en een wijzigingsprocedure
</aside>

## Versiebeleid
<aside class="note" title="BOMOS">
Procedures en versiebeleid worden open gepubliceerd
</aside>

Major releases betreffen aanpassingen aan het kernmodel, waardoor de verkeerskundige informatie van de wegbeheerder en de nationale registratie anders moeten worden weergegeven. Deze releases vinden plaats na openbare consultatie, Ã©n na beproeving van de wijziging door het NDW. Zo wordt gezorgd dat de impact van de wijziging op de bestaande verkeerskundige informatie bekend is voor definitieve release. 

Minor releases betreffen het toevoegen van bijvoorbeeld iconen of standaard verkeersborden, deze kunnen doorlopend plaatsvinden en kunnen dank zij het gebruik van de linked data technologie direct herkend worden in verkeerskundige informatie waar de nieuwe iconen worden gebruikt. 

### Releaseplanning

<aside class="note" title="BOMOS">
Er is duidelijkheid over de publicatiedata van nieuwe releases 
</aside>

* Het kernmodel met de concepten en informatiestructuur wordt jaarlijks herzien. Nieuwe versies worden minimaal 3 maanden ter openbare consultatie aangeboden, voordat zij worden vastgesteld. 
* Waardelijsten worden continue aangevuld met bijvoorbeeld nieuwe iconen en coderingen, op verzoek van gebruikers. Zo kunnen nieuwe verkeersborden snel worden gepubliceerd. Verwijderen van waardes uit waardelijsten gebeurt alleen tijdens de jaarlijkse release van het kernmodel, en zal daar ook bij ter consultatie worden aangeboden. 


### Feedbackprocedure

<aside class="note" title="BOMOS">
Er is een procedure voor Bug fixing
</aside>

Een omgeving voor wijzigingsbeheer is beschikbaar om feedback te kunnen ophalen van gebruikers en deze beheerst te verwerken tot wijzigingen. Dat moet ervoor zorgen dat afwegingen in het beheer van het informatiemodel transparant zijn en dat de reden voor wijzigingen achterhaald kan worden in wijzigingsdocumentatie. 
Gebruikers kunnen op de [Github_Verkeersborden](https://github.com/Stichting-CROW/verkeersborden) Issues aandragen voor bug/features/aanbevelingen op het informatiemodel en de documentatie.
Bij de concept-release van documentatie in ReSpec wordt de mogelijkheid geboden om deze te reviewen met annotaties in de kantlijn. 


### Kwaliteitstoets
<aside class="note" title="BOMOS">
Het is duidelijk hoe de kwaliteit van de nieuwe release getest wordt voor definitieve vrijgave
</aside>

Nieuwe releases worden getoetst op:

1. Conformiteit aan de [[NEN_2660_2_2022]].
2. Impact op de verkeerskundige dataset door het opstellen van voorbeelddatasets en vergelijking met de bestaande datasets.
3. Expert toets door verkeerskundigen op de waardelijsten en afbeeldingen.


### Vaststellingsproces
<aside class="note" title="BOMOS">
Er is een openbare consultatieronde voor definitieve vrijgave.
</aside>
De beheerder verzamelt gewenste wijzigingen voor major releases op GitHub en vraagt advies aan de gebruikerscommissie. 
Als het voorstel past binnen de structuur en werkwijze van het informatiemodel en het betreft slechts een uitbreiding van waardelijsten, kan de expertcommissie direct een positief advies geven. Bij fundamentele beslissingen die de werking van de standaard aanpassen of uitbreiden wordt de keuze voorgelegd aan de Stuurgroep en wordt eventueel financiering gezocht voor de gewenste ontwikkeling. 

De beheerder handelt de issue af voor de release van een concept-publicatie.

Vervolgens vindt een openbare consultatie plaats van de concept-publicatie, waarbij alle stakeholders feedback kunnen leveren op de voorgestelde wijzigingen.

De Gebruikerscommissie geeft advies over de feedback en de verwerking ervan en adviseert de Stuurgroep om de concept-publicatie met eventuele aanpassingen op basis van feedback de status definitief te geven. 



## Documentatie

<aside class="note" title="Ken Krechmer">
Open documents: de documentatie en besluitvorming/changelogs zijn open toegankelijk en goed vindbaar
</aside>
Alle documentatie wordt openbaar op GitHub gepubliceerd, evenals de wijzigingsvoorstellen (issues). Advies van de gebruikerscommissie wordt gedocumenteerd bij de issues. 

### Vergaderingen

<aside class="note" title="BOMOS">
<ul><li> Vergaderfrequenties zijn duidelijk </li>
<li> Vergaderdata worden open gepubliceerd </li>
<li> Toegankelijkheid van vergaderingen is duidelijk </li>
</aside>
Bijeenkomsten van de gebruikerscommissie zullen op de website van CROW worden aangekondigd. 

### Verslagen en besluiten
<aside class="note" title="BOMOS">
Verslagen en besluiten worden open gepubliceerd
</aside>
Advies van de gebruikerscommissie wordt gedocumenteerd bij de issues. Verslagen van de Stuurgroep worden gepubliceerd op gitHub.

